{
    "an5.63:1": "\"Pañcahi, bhikkhave, vaḍḍhīhi vaḍḍhamāno ariyasāvako ariyāya vaḍḍhiyā vaḍḍhati, sārādāyī ca hoti varādāyī ca kāyassa. Katamāhi pañcahi? Saddhāya vaḍḍhati, sīlena vaḍḍhati, sutena vaḍḍhati, cāgena vaḍḍhati, paññāya vaḍḍhati – imāhi kho, bhikkhave, pañcahi vaḍḍhīhi vaḍḍhamāno ariyasāvako ariyāya vaḍḍhiyā vaḍḍhati, sārādāyī ca hoti varādāyī ca kāyassā\"ti.",
    "an5.63:2": "\"Saddhāya sīlena ca yo pavaḍḍhati,Paññāya cāgena sutena cūbhayaṁ;So tādiso sappuriso vicakkhaṇo,Ādīyatī sāramidheva attano\"ti."
}