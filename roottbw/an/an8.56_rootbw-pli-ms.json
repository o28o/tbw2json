{
    "an8.56:1": "\"‘Bhayan’ti, bhikkhave, kāmānametaṁ adhivacanaṁ. ‘Dukkhan’ti, bhikkhave, kāmānametaṁ adhivacanaṁ. ‘Rogo’ti, bhikkhave, kāmānametaṁ adhivacanaṁ. ‘Gaṇḍo’ti, bhikkhave, kāmānametaṁ adhivacanaṁ. ‘Sallan’ti, bhikkhave, kāmānametaṁ adhivacanaṁ. ‘Saṅgo’ti, bhikkhave, kāmānametaṁ adhivacanaṁ. ‘Paṅko’ti, bhikkhave, kāmānametaṁ adhivacanaṁ. ‘Gabbho’ti, bhikkhave, kāmānametaṁ adhivacanaṁ.",
    "an8.56:2": "Bhayaṁ dukkhañca rogo ca,gaṇḍo sallañca saṅgo ca;Paṅko gabbho ca ubhayaṁ,ete kāmā pavuccanti;Yattha satto puthujjano.",
    "an8.56:3": "Otiṇṇo sātarūpena,puna gabbhāya gacchati;Yato ca bhikkhu ātāpī,sampajaññaṁ na riccati.",
    "an8.56:4": "So imaṁ palipathaṁ duggaṁ,atikkamma tathāvidho;Pajaṁ jātijarūpetaṁ,phandamānaṁ avekkhatī\"ti."
}