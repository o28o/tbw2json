{
    "an7.62:1": "\"Mā, bhikkhave, puññānaṁ bhāyittha. Sukhassetaṁ, bhikkhave, adhivacanaṁ yadidaṁ puññāni.",
    "an7.62:2": "Tatra sudaṁ, bhikkhave, brahmā homi mahābrahmā abhibhū anabhibhūto aññadatthudaso vasavattī. Chattiṁsakkhattuṁ kho panāhaṁ, bhikkhave, sakko ahosiṁ devānamindo; anekasatakkhattuṁ rājā ahosiṁ cakkavattī dhammiko dhammarājā cāturanto vijitāvī janapadatthāvariyappatto sattaratanasamannāgato. Tassa mayhaṁ, bhikkhave, imāni satta ratanāni ahesuṁ, seyyathidaṁ – cakkaratanaṁ, hatthiratanaṁ, assaratanaṁ, maṇiratanaṁ, itthiratanaṁ, gahapatiratanaṁ, pariṇāyakaratanameva sattamaṁ. Parosahassaṁ kho pana me, bhikkhave, puttā ahesuṁ sūrā vīraṅgarūpā parasenappamaddanā. So imaṁ pathaviṁ sāgarapariyantaṁ adaṇḍena asatthena dhammena abhivijiya ajjhāvasinti.",
    "an7.62:3": "Passa puññānaṁ vipākaṁ,Kusalānaṁ sukhesino;Mettaṁ cittaṁ vibhāvetvā,Satta vassāni bhikkhavo;Sattasaṁvaṭṭavivaṭṭakappe,Nayimaṁ lokaṁ punāgamiṁ.",
    "an7.62:4": "Saṁvaṭṭamāne lokamhi,homi ābhassarūpago;Vivaṭṭamāne lokasmiṁ,suññabrahmūpago ahuṁ.",
    "an7.62:5": "Sattakkhattuṁ mahābrahmā,vasavattī tadā ahuṁ;Chattiṁsakkhattuṁ devindo,devarajjamakārayiṁ.",
    "an7.62:6": "Cakkavattī ahuṁ rājā,jambumaṇḍassa issaro;Muddhāvasitto khattiyo,manussādhipatī ahuṁ.",
    "an7.62:7": "Adaṇḍena asatthena,vijeyya pathaviṁ imaṁ;Asāhasena kammena,samena manusāsi taṁ.",
    "an7.62:8": "Dhammena rajjaṁ kāretvā,asmiṁ pathavimaṇḍale;Mahaddhane mahābhoge,aḍḍhe ajāyihaṁ kule.",
    "an7.62:9": "Sabbakāmehi sampanne,ratanehi ca sattahi;Buddhā saṅgāhakā loke,tehi etaṁ sudesitaṁ.",
    "an7.62:10": "Eso hetu mahantassa,pathabyo me na vipajjati;Pahūtavittūpakaraṇo,rājā hoti patāpavā.",
    "an7.62:11": "Iddhimā yasavā hoti,jambumaṇḍassa issaro;Ko sutvā nappasīdeyya,api kaṇhābhijātiyo.",
    "an7.62:12": "Tasmā hi attakāmena,mahattamabhikaṅkhatā;Saddhammo garukātabbo,saraṁ buddhānasāsanan\"ti."
}