{
    "an4.22:1": "\"Ekamidāhaṁ, bhikkhave, samayaṁ uruvelāyaṁ viharāmi najjā nerañjarāya tīre ajapālanigrodhe paṭhamābhisambuddho. Atha kho, bhikkhave, sambahulā brāhmaṇā jiṇṇā vuddhā mahallakā addhagatā vayoanuppattā yenāhaṁ tenupasaṅkamiṁsu; upasaṅkamitvā mayā saddhiṁ sammodiṁsu. Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho, bhikkhave, te brāhmaṇā maṁ etadavocuṁ:",
    "an4.22:2": "Tassa mayhaṁ, bhikkhave, etadahosi:  ‘nayime āyasmanto jānanti theraṁ vā therakaraṇe vā dhamme’ti. Vuddho cepi, bhikkhave, hoti āsītiko vā nāvutiko vā vassasatiko vā jātiyā. So ca hoti akālavādī abhūtavādī anatthavādī adhammavādī avinayavādī, anidhānavatiṁ vācaṁ bhāsitā akālena anapadesaṁ apariyantavatiṁ anatthasaṁhitaṁ. Atha kho so ‘bālo thero’tveva saṅkhaṁ gacchati.",
    "an4.22:3": "Daharo cepi, bhikkhave, hoti yuvā susukāḷakeso bhadrena yobbanena samannāgato paṭhamena vayasā. So ca hoti kālavādī bhūtavādī atthavādī dhammavādī vinayavādī nidhānavatiṁ vācaṁ bhāsitā kālena sāpadesaṁ pariyantavatiṁ atthasaṁhitaṁ. Atha kho so ‘paṇḍito thero’tveva saṅkhaṁ gacchati.",
    "an4.22:4": "Cattārome, bhikkhave, therakaraṇā dhammā. Katame cattāro.",
    "an4.22:5": "Yo uddhatena cittena,samphañca bahu bhāsati;Asamāhitasaṅkappo,asaddhammarato mago;Ārā so thāvareyyamhā,pāpadiṭṭhi anādaro.",
    "an4.22:6": "Yo ca sīlena sampanno,sutavā paṭibhānavā;Saññato dhīro dhammesu,paññāyatthaṁ vipassati.",
    "an4.22:7": "Pāragū sabbadhammānaṁ,akhilo paṭibhānavā;Pahīnajātimaraṇo,brahmacariyassa kevalī.",
    "an4.22:8": "Tamahaṁ vadāmi theroti,yassa no santi āsavā;Āsavānaṁ khayā bhikkhu,so theroti pavuccatī\"ti."
}