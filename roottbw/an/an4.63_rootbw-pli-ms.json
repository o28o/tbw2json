{
    "an4.63:1": "\"Sabrahmakāni, bhikkhave, tāni kulāni yesaṁ puttānaṁ mātāpitaro ajjhāgāre pūjitā honti. Sapubbācariyakāni, bhikkhave, tāni kulāni, yesaṁ puttānaṁ mātāpitaro ajjhāgāre pūjitā honti. Sapubbadevatāni, bhikkhave, tāni kulāni yesaṁ puttānaṁ mātāpitaro ajjhāgāre pūjitā honti. Sāhuneyyakāni, bhikkhave, tāni kulāni yesaṁ puttānaṁ mātāpitaro ajjhāgāre pūjitā honti.",
    "an4.63:2": "Brahmāti, bhikkhave, mātāpitūnaṁ etaṁ adhivacanaṁ. Pubbācariyāti, bhikkhave, mātāpitūnaṁ etaṁ adhivacanaṁ. Pubbadevatāti, bhikkhave, mātāpitūnaṁ etaṁ adhivacanaṁ. Āhuneyyāti, bhikkhave, mātāpitūnaṁ etaṁ adhivacanaṁ. Taṁ kissa hetu? Bahukārā, bhikkhave, mātāpitaro, puttānaṁ āpādakā posakā imassa lokassa dassetāroti.",
    "an4.63:3": "Brahmāti mātāpitaro,pubbācariyāti vuccare;Āhuneyyā ca puttānaṁ,pajāya anukampakā.",
    "an4.63:4": "Tasmā hi ne namasseyya,sakkareyya ca paṇḍito;Annena atha pānena,vatthena sayanena ca;Ucchādanena nhāpanena,pādānaṁ dhovanena ca.",
    "an4.63:5": "Tāya naṁ pāricariyāya,mātāpitūsu paṇḍitā;Idheva naṁ pasaṁsanti,pecca sagge pamodatī\"ti."
}