{
    "an8.75:1": "\"Aṭṭhimā, bhikkhave, sampadā. Katamā aṭṭha? Uṭṭhānasampadā, ārakkhasampadā, kalyāṇamittatā, samajīvitā, saddhāsampadā, sīlasampadā, cāgasampadā, paññāsampadā – imā kho, bhikkhave, aṭṭha sampadāti.",
    "an8.75:2": "Uṭṭhātā kammadheyyesu,appamatto vidhānavā;Samaṁ kappeti jīvikaṁ,sambhataṁ anurakkhati.",
    "an8.75:3": "Saddho sīlena sampanno,vadaññū vītamaccharo;Niccaṁ maggaṁ visodheti,sotthānaṁ samparāyikaṁ.",
    "an8.75:4": "Iccete aṭṭha dhammā ca,saddhassa gharamesino;Akkhātā saccanāmena,ubhayattha sukhāvahā.",
    "an8.75:5": "Diṭṭhadhammahitatthāya,samparāyasukhāya ca;Evametaṁ gahaṭṭhānaṁ,cāgo puññaṁ pavaḍḍhatī\"ti."
}