{
    "an10.168:1": "\"Ariyaṁ vo, bhikkhave, paccorohaṇiṁ desessāmi. Taṁ suṇātha, sādhukaṁ manasi karotha, bhāsissāmī\"ti. \"Evaṁ, bhante\"ti kho te bhikkhū bhagavato paccassosuṁ. Bhagavā etadavoca:",
    "an10.168:2": "\"Katamā ca, bhikkhave, ariyā paccorohaṇī? Idha, bhikkhave, ariyasāvako iti paṭisañcikkhati:  ‘pāṇātipātassa kho pāpako vipāko – diṭṭhe ceva dhamme abhisamparāyañcā’ti. So iti paṭisaṅkhāya pāṇātipātaṁ pajahati; pāṇātipātā paccorohati.",
    "an10.168:3": "…  ‘Adinnādānassa kho pāpako vipāko – diṭṭhe ceva dhamme abhisamparāyañcā’ti. So iti paṭisaṅkhāya adinnādānaṁ pajahati; adinnādānā paccorohati.",
    "an10.168:4": "…  ‘Kāmesumicchācārassa kho pāpako vipāko … pe … kāmesumicchācārā paccorohati.",
    "an10.168:5": "…  ‘Musāvādassa kho pāpako vipāko … pe … musāvādā paccorohati.",
    "an10.168:6": "…  ‘Pisuṇāya vācāya kho pāpako vipāko … pe … pisuṇāya vācāya paccorohati.",
    "an10.168:7": "…  ‘Pharusāya vācāya kho pāpako vipāko … pe … pharusāya vācāya paccorohati.",
    "an10.168:8": "…  ‘Samphappalāpassa kho pāpako vipāko … pe … samphappalāpā paccorohati.",
    "an10.168:9": "…  ‘Abhijjhāya kho pāpako vipāko … pe … abhijjhāya paccorohati.",
    "an10.168:10": "…  ‘Byāpādassa kho pāpako vipāko … pe … byāpādā paccorohati.",
    "an10.168:11": "…  ‘Micchādiṭṭhiyā kho pāpako vipāko diṭṭhe ceva dhamme abhisamparāyañcā’ti. So iti paṭisaṅkhāya micchādiṭṭhiṁ pajahati; micchādiṭṭhiyā paccorohati. Ayaṁ vuccati, bhikkhave, ariyā paccorohaṇī\"ti."
}