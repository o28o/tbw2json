{
    "an6.23:1": "\"‘Bhayan’ti, bhikkhave, kāmānametaṁ adhivacanaṁ; ‘dukkhan’ti, bhikkhave, kāmānametaṁ adhivacanaṁ; ‘rogo’ti, bhikkhave, kāmānametaṁ adhivacanaṁ; ‘gaṇḍo’ti, bhikkhave, kāmānametaṁ adhivacanaṁ; ‘saṅgo’ti, bhikkhave, kāmānametaṁ adhivacanaṁ; ‘paṅko’ti, bhikkhave, kāmānametaṁ adhivacanaṁ.",
    "an6.23:2": "Kasmā ca, bhikkhave, ‘bhayan’ti kāmānametaṁ adhivacanaṁ? Kāmarāgarattāyaṁ, bhikkhave, chandarāgavinibaddho diṭṭhadhammikāpi bhayā na parimuccati, samparāyikāpi bhayā na parimuccati, tasmā ‘bhayan’ti kāmānametaṁ adhivacanaṁ.",
    "an6.23:3": "Bhayaṁ dukkhaṁ rogo gaṇḍo,saṅgo paṅko ca ubhayaṁ;Ete kāmā pavuccanti,yattha satto puthujjano.",
    "an6.23:4": "Upādāne bhayaṁ disvā,jātimaraṇasambhave;Anupādā vimuccanti,jātimaraṇasaṅkhaye.",
    "an6.23:5": "Te khemappattā sukhino,diṭṭhadhammābhinibbutā;Sabbaverabhayātītā,sabbadukkhaṁ upaccagun\"ti."
}