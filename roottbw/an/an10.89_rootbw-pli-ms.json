{
    "an10.89:1": "Atha kho kokāliko bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kokāliko bhikkhu bhagavantaṁ etadavoca:  \"pāpicchā, bhante, sāriputtamoggallānā, pāpikānaṁ icchānaṁ vasaṁ gatā\"ti.",
    "an10.89:2": "Dutiyampi kho kokāliko bhikkhu bhagavantaṁ etadavoca:  \"kiñcāpi me, bhante, bhagavā saddhāyiko paccayiko, atha kho pāpicchāva sāriputtamoggallānā, pāpikānaṁ icchānaṁ vasaṁ gatā\"ti.",
    "an10.89:3": "Tatiyampi kho kokāliko bhikkhu bhagavantaṁ etadavoca:  \"kiñcāpi me, bhante, bhagavā saddhāyiko paccayiko, atha kho pāpicchāva sāriputtamoggallānā, pāpikānaṁ icchānaṁ vasaṁ gatā\"ti.",
    "an10.89:4": "Atha kho kokāliko bhikkhu uṭṭhāyāsanā bhagavantaṁ abhivādetvā padakkhiṇaṁ katvā pakkāmi. Acirapakkantassa ca kokālikassa bhikkhuno sāsapamattīhi pīḷakāhi sabbo kāyo phuṭo ahosi. Sāsapamattiyo hutvā muggamattiyo ahesuṁ, muggamattiyo hutvā kalāyamattiyo ahesuṁ, kalāyamattiyo hutvā kolaṭṭhimattiyo ahesuṁ, kolaṭṭhimattiyo hutvā kolamattiyo ahesuṁ, kolamattiyo hutvā āmalakamattiyo ahesuṁ, āmalakamattiyo hutvā tiṇḍukamattiyo ahesuṁ, tiṇḍukamattiyo hutvā, beḷuvasalāṭukamattiyo ahesuṁ, beḷuvasalāṭukamattiyo hutvā billamattiyo ahesuṁ, billamattiyo hutvā pabhijjiṁsu, pubbañca lohitañca pagghariṁsu. So sudaṁ kadalipattesu seti macchova visagilito.",
    "an10.89:5": "Atha kho turū paccekabrahmā yena kokāliko bhikkhu tenupasaṅkami; upasaṅkamitvā vehāse ṭhatvā kokālikaṁ bhikkhuṁ etadavoca:  \"pasādehi, kokālika, sāriputtamoggallānesu cittaṁ. Pesalā sāriputtamoggallānā\"ti.",
    "an10.89:6": "Atha kho turū paccekabrahmā kokālikaṁ bhikkhuṁ gāthāhi ajjhabhāsi:",
    "an10.89:7": "\"Purisassa hi jātassa,kuṭhārī jāyate mukhe;Yāya chindati attānaṁ,bālo dubbhāsitaṁ bhaṇaṁ.",
    "an10.89:8": "Yo nindiyaṁ pasaṁsati,Taṁ vā nindati yo pasaṁsiyo;Vicināti mukhena so kaliṁ,Kalinā tena sukhaṁ na vindati.",
    "an10.89:9": "Appamattako ayaṁ kali,Yo akkhesu dhanaparājayo;Sabbassāpi sahāpi attanā,Ayameva mahattaro kali;Yo sugatesu manaṁ padūsaye.",
    "an10.89:10": "Sataṁ sahassānaṁ nirabbudānaṁ,Chattiṁsati pañca ca abbudāni;Yamariyagarahī nirayaṁ upeti,Vācaṁ manañca paṇidhāya pāpakan\"ti.",
    "an10.89:11": "Atha kho kokāliko bhikkhu teneva ābādhena kālamakāsi. Kālaṅkato ca kokāliko bhikkhu padumaṁ nirayaṁ upapajjati sāriputtamoggallānesu cittaṁ āghātetvā.",
    "an10.89:12": "Atha kho brahmā sahampati abhikkantāya rattiyā abhikkantavaṇṇo kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho brahmā sahampati bhagavantaṁ etadavoca:  \"kokāliko, bhante, bhikkhu kālaṅkato. Kālaṅkato ca, bhante, kokāliko bhikkhu padumaṁ nirayaṁ upapanno sāriputtamoggallānesu cittaṁ āghātetvā\"ti. Idamavoca brahmā sahampati. Idaṁ vatvā bhagavantaṁ abhivādetvā padakkhiṇaṁ katvā tatthevantaradhāyi.",
    "an10.89:13": "Atha kho bhagavā tassā rattiyā accayena bhikkhū āmantesi:  \"imaṁ, bhikkhave, rattiṁ brahmā sahampati abhikkantāya rattiyā abhikkantavaṇṇo kevalakappaṁ jetavanaṁ obhāsetvā yenāhaṁ tenupasaṅkami; upasaṅkamitvā maṁ abhivādetvā ekamantaṁ aṭṭhāsi. Ekamantaṁ ṭhito kho, bhikkhave, brahmā sahampati maṁ etadavoca:  ‘kokāliko, bhante, bhikkhu kālaṅkato; kālaṅkato ca, bhante, kokāliko bhikkhu padumaṁ nirayaṁ upapanno sāriputtamoggallānesu cittaṁ āghātetvā’ti. Idamavoca, bhikkhave, brahmā sahampati. Idaṁ vatvā maṁ abhivādetvā padakkhiṇaṁ katvā tatthevantaradhāyī\"ti.",
    "an10.89:14": "Evaṁ vutte, aññataro bhikkhu bhagavantaṁ etadavoca:  \"kīva dīghaṁ nu kho, bhante, padume niraye āyuppamāṇan\"ti?",
    "an10.89:15": "\"Sakkā pana, bhante, upamaṁ kātun\"ti?",
    "an10.89:16": "\"Purisassa hi jātassa,kuṭhārī jāyate mukhe;Yāya chindati attānaṁ,bālo dubbhāsitaṁ bhaṇaṁ.",
    "an10.89:17": "Yo nindiyaṁ pasaṁsati,Taṁ vā nindati yo pasaṁsiyo;Vicināti mukhena so kaliṁ,Kalinā tena sukhaṁ na vindati.",
    "an10.89:18": "Appamattako ayaṁ kali,Yo akkhesu dhanaparājayo;Sabbassāpi sahāpi attanā,Ayameva mahattaro kali;Yo sugatesu manaṁ padūsaye.",
    "an10.89:19": "Sataṁ sahassānaṁ nirabbudānaṁ,Chattiṁsati pañca ca abbudāni;Yamariyagarahī nirayaṁ upeti,Vācaṁ manañca paṇidhāya pāpakan\"ti."
}