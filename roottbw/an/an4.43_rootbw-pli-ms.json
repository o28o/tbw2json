{
    "an4.43:1": "\"Cattārome, bhikkhave, puggalā santo saṁvijjamānā lokasmiṁ. Katame cattāro? Kodhagaru na saddhammagaru, makkhagaru na saddhammagaru, lābhagaru na saddhammagaru, sakkāragaru na saddhammagaru. Ime kho, bhikkhave, cattāro puggalā santo saṁvijjamānā lokasmiṁ.",
    "an4.43:2": "Cattārome, bhikkhave, puggalā santo saṁvijjamānā lokasmiṁ. Katame cattāro? Saddhammagaru na kodhagaru, saddhammagaru na makkhagaru, saddhammagaru na lābhagaru, saddhammagaru na sakkāragaru. Ime kho, bhikkhave, cattāro puggalā santo saṁvijjamānā lokasminti.",
    "an4.43:3": "Kodhamakkhagarū bhikkhū,lābhasakkāragāravā;Na te dhamme virūhanti,sammāsambuddhadesite.",
    "an4.43:4": "Ye ca saddhammagaruno,vihaṁsu viharanti ca;Te ve dhamme virūhanti,sammāsambuddhadesite\"ti."
}