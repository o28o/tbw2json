{
    "an5.35:1": "\"Pañcime, bhikkhave, dāne ānisaṁsā. Katame pañca? Bahuno janassa piyo hoti manāpo; santo sappurisā bhajanti; kalyāṇo kittisaddo abbhuggacchati; gihidhammā anapagato hoti; kāyassa bhedā paraṁ maraṇā sugatiṁ saggaṁ lokaṁ upapajjati. Ime kho, bhikkhave, pañca dāne ānisaṁsāti.",
    "an5.35:2": "Dadamāno piyo hoti,sataṁ dhammaṁ anukkamaṁ;Santo naṁ sadā bhajanti,saññatā brahmacārayo.",
    "an5.35:3": "Te tassa dhammaṁ desenti,Sabbadukkhāpanūdanaṁ;Yaṁ so dhammaṁ idhaññāya,Parinibbāti anāsavo\"ti."
}