{
    "an3.33:1": "Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ sāriputtaṁ bhagavā etadavoca:.",
    "an3.33:2": "\"Tasmātiha, sāriputta, evaṁ sikkhitabbaṁ:  ‘imasmiñca saviññāṇake kāye ahaṅkāramamaṅkāramānānusayā na bhavissanti, bahiddhā ca sabbanimittesu ahaṅkāramamaṅkāramānānusayā na bhavissanti, yañca cetovimuttiṁ paññāvimuttiṁ upasampajja viharato ahaṅkāramamaṅkāramānānusayā na honti tañca cetovimuttiṁ paññāvimuttiṁ upasampajja viharissāmā’ti. Evañhi kho, sāriputta, sikkhitabbaṁ.",
    "an3.33:3": "Yato ca kho, sāriputta, bhikkhuno imasmiñca saviññāṇake kāye ahaṅkāramamaṅkāramānānusayā na honti, bahiddhā ca sabbanimittesu ahaṅkāramamaṅkāramānānusayā na honti, yañca cetovimuttiṁ paññāvimuttiṁ upasampajja viharato ahaṅkāramamaṅkāramānānusayā na honti tañca cetovimuttiṁ paññāvimuttiṁ upasampajja viharati; ayaṁ vuccati, sāriputta:  ‘bhikkhu acchecchi taṇhaṁ, vivattayi saṁyojanaṁ, sammā mānābhisamayā antamakāsi dukkhassa’. Idañca pana metaṁ, sāriputta, sandhāya bhāsitaṁ pārāyane udayapañhe:",
    "an3.33:4": "‘Pahānaṁ kāmasaññānaṁ,domanassāna cūbhayaṁ;Thinassa ca panūdanaṁ,kukkuccānaṁ nivāraṇaṁ.",
    "an3.33:5": "Upekkhāsatisaṁsuddhaṁ,dhammatakkapurejavaṁ;Aññāvimokkhaṁ pabrūmi,avijjāya pabhedanan’\"ti."
}