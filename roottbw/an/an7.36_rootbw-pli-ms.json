{
    "an7.36:1": "\"Sattahi, bhikkhave, aṅgehi samannāgato mitto sevitabbo. Katamehi sattahi? Duddadaṁ dadāti, dukkaraṁ karoti, dukkhamaṁ khamati, guyhamassa āvi karoti, guyhamassa pariguhati, āpadāsu na jahati, khīṇena nātimaññati. Imehi kho, bhikkhave, sattahi aṅgehi samannāgato mitto sevitabboti.",
    "an7.36:2": "Duddadaṁ dadāti mitto,dukkarañcāpi kubbati;Athopissa duruttāni,khamati dukkhamāni ca.",
    "an7.36:3": "Guyhañca tassa akkhāti,guyhassa parigūhati;Āpadāsu na jahāti,khīṇena nātimaññati.",
    "an7.36:4": "Yamhi etāni ṭhānāni,saṁvijjantīdha puggale;So mitto mittakāmena,bhajitabbo tathāvidho\"ti."
}