{
    "an4.66:1": "\"Cattārome, bhikkhave, puggalā santo saṁvijjamānā lokasmiṁ. Katame cattāro? Sarāgo, sadoso, samoho, samāno – ime kho, bhikkhave, cattāro puggalā santo saṁvijjamānā lokasminti.",
    "an4.66:2": "Sārattā rajanīyesu,Piyarūpābhinandino;Mohena āvutā sattā,Baddhā vaḍḍhenti bandhanaṁ.",
    "an4.66:3": "Rāgajaṁ dosajañcāpi,mohajaṁ cāpaviddasū;Karontākusalaṁ kammaṁ,savighātaṁ dukhudrayaṁ.",
    "an4.66:4": "Avijjānivutā posā,andhabhūtā acakkhukā;Yathā dhammā tathā santā,na tassevanti maññare\"ti."
}