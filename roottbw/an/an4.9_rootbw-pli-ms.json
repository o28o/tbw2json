{
    "an4.9:1": "\"Cattārome, bhikkhave, taṇhuppādā yattha bhikkhuno taṇhā uppajjamānā uppajjati. Katame cattāro? Cīvarahetu vā, bhikkhave, bhikkhuno taṇhā uppajjamānā uppajjati; piṇḍapātahetu vā, bhikkhave, bhikkhuno taṇhā uppajjamānā uppajjati; senāsanahetu vā, bhikkhave, bhikkhuno taṇhā uppajjamānā uppajjati; itibhavābhavahetu vā, bhikkhave, bhikkhuno taṇhā uppajjamānā uppajjati. Ime kho, bhikkhave, cattāro taṇhuppādā yattha bhikkhuno taṇhā uppajjamānā uppajjatīti.",
    "an4.9:2": "Taṇhā dutiyo puriso,dīghamaddhāna saṁsaraṁ;Itthabhāvaññathābhāvaṁ,saṁsāraṁ nātivattati.",
    "an4.9:3": "Evamādīnavaṁ ñatvā,Taṇhaṁ dukkhassa sambhavaṁ;Vītataṇho anādāno,Sato bhikkhu paribbaje\"ti."
}