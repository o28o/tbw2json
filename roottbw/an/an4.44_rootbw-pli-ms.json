{
    "an4.44:1": "\"Cattārome, bhikkhave, asaddhammā. Katame cattāro? Kodhagarutā na saddhammagarutā, makkhagarutā na saddhammagarutā, lābhagarutā na saddhammagarutā, sakkāragarutā na saddhammagarutā. Ime kho, bhikkhave, cattāro asaddhammā.",
    "an4.44:2": "Cattārome, bhikkhave, saddhammā. Katame cattāro? Saddhammagarutā na kodhagarutā, saddhammagarutā na makkhagarutā, saddhammagarutā na lābhagarutā, saddhammagarutā na sakkāragarutā. Ime kho, bhikkhave, cattāro saddhammāti.",
    "an4.44:3": "Kodhamakkhagaru bhikkhu,lābhasakkāragāravo;Sukhette pūtibījaṁva,saddhamme na virūhati.",
    "an4.44:4": "Ye ca saddhammagaruno,vihaṁsu viharanti ca;Te ve dhamme virūhanti,snehānvayamivosadhā\"ti."
}