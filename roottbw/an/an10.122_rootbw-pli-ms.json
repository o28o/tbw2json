{
    "an10.122:1": "\"Dasayime, bhikkhave, dhammā bhāvitā bahulīkatā āsavānaṁ khayāya saṁvattanti. Katame dasa? Sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi, sammāñāṇaṁ, sammāvimutti – ime kho, bhikkhave, dasa dhammā bhāvitā bahulīkatā āsavānaṁ khayāya saṁvattantī\"ti.",
    "an10.122:2": "Tayo adhammā ajito,Saṅgāravo ca orimaṁ;Dve ceva paccorohaṇī,Pubbaṅgamaṁ āsavakkhayoti."
}