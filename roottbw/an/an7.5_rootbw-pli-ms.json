{
    "an7.5:1": "\"Sattimāni, bhikkhave, dhanāni. Katamāni satta? Saddhādhanaṁ, sīladhanaṁ, hirīdhanaṁ, ottappadhanaṁ, sutadhanaṁ, cāgadhanaṁ, paññādhanaṁ. Imāni kho, bhikkhave, satta dhanānīti.",
    "an7.5:2": "Saddhādhanaṁ sīladhanaṁ,hirī ottappiyaṁ dhanaṁ;Sutadhanañca cāgo ca,paññā ve sattamaṁ dhanaṁ.",
    "an7.5:3": "Yassa ete dhanā atthi,itthiyā purisassa vā;Adaliddoti taṁ āhu,amoghaṁ tassa jīvitaṁ.",
    "an7.5:4": "Tasmā saddhañca sīlañca,Pasādaṁ dhammadassanaṁ;Anuyuñjetha medhāvī,Saraṁ buddhāna sāsanan\"ti."
}