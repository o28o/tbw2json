{
    "an3.85:1": "Atha kho aññataro bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so bhikkhu bhagavantaṁ etadavoca:",
    "an3.85:2": "\"‘Sekho, sekho’ti, bhante, vuccati. Kittāvatā nu kho, bhante, sekho hotī\"ti? \"Sikkhatīti kho, bhikkhu, tasmā sekhoti vuccati. Kiñca sikkhati? Adhisīlampi sikkhati, adhicittampi sikkhati, adhipaññampi sikkhati. Sikkhatīti kho, bhikkhu, tasmā sekhoti vuccatīti.",
    "an3.85:3": "Sekhassa sikkhamānassa,ujumaggānusārino;Khayasmiṁ paṭhamaṁ ñāṇaṁ,tato aññā anantarā.",
    "an3.85:4": "Tato aññāvimuttassa,ñāṇaṁ ve hoti tādino;Akuppā me vimuttīti,bhavasaṁyojanakkhaye\"ti."
}