{
    "an4.42:1": "\"Cattārimāni, bhikkhave, pañhabyākaraṇāni. Katamāni cattāri? Atthi, bhikkhave, pañho ekaṁsabyākaraṇīyo; atthi, bhikkhave, pañho vibhajjabyākaraṇīyo; atthi, bhikkhave, pañho paṭipucchābyākaraṇīyo; atthi, bhikkhave, pañho ṭhapanīyo. Imāni kho, bhikkhave, cattāri pañhabyākaraṇānīti.",
    "an4.42:2": "Ekaṁsavacanaṁ ekaṁ,vibhajjavacanāparaṁ;Tatiyaṁ paṭipuccheyya,catutthaṁ pana ṭhāpaye.",
    "an4.42:3": "Yo ca tesaṁ tattha tattha,jānāti anudhammataṁ;Catupañhassa kusalo,āhu bhikkhuṁ tathāvidhaṁ.",
    "an4.42:4": "Durāsado duppasaho,gambhīro duppadhaṁsiyo;Atho atthe anatthe ca,ubhayassa hoti kovido.",
    "an4.42:5": "Anatthaṁ parivajjeti,atthaṁ gaṇhāti paṇḍito;Atthābhisamayā dhīro,paṇḍitoti pavuccatī\"ti."
}