{
    "an5.40:1": "\"Himavantaṁ, bhikkhave, pabbatarājaṁ nissāya mahāsālā pañcahi vaḍḍhīhi vaḍḍhanti. Katamāhi pañcahi? Sākhāpattapalāsena vaḍḍhanti; tacena vaḍḍhanti; papaṭikāya vaḍḍhanti; pheggunā vaḍḍhanti; sārena vaḍḍhanti. Himavantaṁ, bhikkhave, pabbatarājaṁ nissāya mahāsālā imāhi pañcahi vaḍḍhīhi vaḍḍhanti.",
    "an5.40:2": "Yathā hi pabbato selo,araññasmiṁ brahāvane;Taṁ rukkhā upanissāya,vaḍḍhante te vanappatī.",
    "an5.40:3": "Tatheva sīlasampannaṁ,Saddhaṁ kulaputtaṁ imaṁ;Upanissāya vaḍḍhanti,Puttadārā ca bandhavā;Amaccā ñātisaṅghā ca,Ye cassa anujīvino.",
    "an5.40:4": "Tyassa sīlavato sīlaṁ,cāgaṁ sucaritāni ca;Passamānānukubbanti,ye bhavanti vicakkhaṇā.",
    "an5.40:5": "Idha dhammaṁ caritvāna,maggaṁ sugatigāminaṁ;Nandino devalokasmiṁ,modanti kāmakāmino\"ti.",
    "an5.40:6": "Sumanā cundī uggaho,sīho dānānisaṁsako;Kālabhojanasaddhā ca,puttasālehi te dasāti."
}