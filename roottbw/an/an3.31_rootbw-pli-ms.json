{
    "an3.31:1": "\"Sabrahmakāni, bhikkhave, tāni kulāni yesaṁ puttānaṁ mātāpitaro ajjhāgāre pūjitā honti. Sapubbācariyakāni, bhikkhave, tāni kulāni yesaṁ puttānaṁ mātāpitaro ajjhāgāre pūjitā honti. Sāhuneyyāni, bhikkhave, tāni kulāni yesaṁ puttānaṁ mātāpitaro ajjhāgāre pūjitā honti.",
    "an3.31:2": "Brahmāti mātāpitaro,pubbācariyāti vuccare;Āhuneyyā ca puttānaṁ,pajāya anukampakā.",
    "an3.31:3": "Tasmā hi ne namasseyya,sakkareyya ca paṇḍito;Annena atha pānena,vatthena sayanena ca;Ucchādanena nhāpanena,pādānaṁ dhovanena ca.",
    "an3.31:4": "Tāya naṁ pāricariyāya,mātāpitūsu paṇḍitā;Idheva naṁ pasaṁsanti,pecca sagge pamodatī\"ti."
}