{
    "an3.29:1": "\"Tayome, bhikkhave, puggalā santo saṁvijjamānā lokasmiṁ. Katame tayo? Andho, ekacakkhu, dvicakkhu.",
    "an3.29:2": "Katamo ca, bhikkhave, puggalo ekacakkhu? Idha, bhikkhave, ekaccassa puggalassa tathārūpaṁ cakkhu hoti yathārūpena cakkhunā anadhigataṁ vā bhogaṁ adhigaccheyya adhigataṁ vā bhogaṁ phātiṁ kareyya; tathārūpaṁ panassa cakkhu na hoti yathārūpena cakkhunā kusalākusale dhamme jāneyya, sāvajjānavajje dhamme jāneyya, hīnappaṇīte dhamme jāneyya, kaṇhasukkasappaṭibhāge dhamme jāneyya. Ayaṁ vuccati, bhikkhave, puggalo ekacakkhu.",
    "an3.29:3": "Katamo ca, bhikkhave, puggalo dvicakkhu? Idha, bhikkhave, ekaccassa puggalassa tathārūpaṁ cakkhu hoti yathārūpena cakkhunā anadhigataṁ vā bhogaṁ adhigaccheyya, adhigataṁ vā bhogaṁ phātiṁ kareyya; tathārūpampissa cakkhu hoti yathārūpena cakkhunā kusalākusale dhamme jāneyya; sāvajjānavajje dhamme jāneyya, hīnappaṇīte dhamme jāneyya, kaṇhasukkasappaṭibhāge dhamme jāneyya. Ayaṁ vuccati, bhikkhave, puggalo dvicakkhu.",
    "an3.29:4": "Na ceva bhogā tathārūpā,na ca puññāni kubbati;Ubhayattha kaliggāho,andhassa hatacakkhuno.",
    "an3.29:5": "Athāparāyaṁ akkhāto,Ekacakkhu ca puggalo;Dhammādhammena saṭhoso,Bhogāni pariyesati.",
    "an3.29:6": "Theyyena kūṭakammena,musāvādena cūbhayaṁ;Kusalo hoti saṅghātuṁ,kāmabhogī ca mānavo;Ito so nirayaṁ gantvā,ekacakkhu vihaññati.",
    "an3.29:7": "Dvicakkhu pana akkhāto,seṭṭho purisapuggalo;Dhammaladdhehi bhogehi,uṭṭhānādhigataṁ dhanaṁ.",
    "an3.29:8": "Dadāti seṭṭhasaṅkappo,abyaggamānaso naro;Upeti bhaddakaṁ ṭhānaṁ,yattha gantvā na socati.",
    "an3.29:9": "Andhañca ekacakkhuñca,ārakā parivajjaye;Dvicakkhuṁ pana sevetha,seṭṭhaṁ purisapuggalan\"ti."
}