{
    "an8.37:1": "\"Aṭṭhimāni, bhikkhave, sappurisadānāni. Katamāni aṭṭha? Suciṁ deti, paṇītaṁ deti, kālena deti, kappiyaṁ deti, viceyya deti, abhiṇhaṁ deti, dadaṁ cittaṁ pasādeti, datvā attamano hoti. Imāni kho, bhikkhave, aṭṭha sappurisadānānīti.",
    "an8.37:2": "Suciṁ paṇītaṁ kālena,kappiyaṁ pānabhojanaṁ;Abhiṇhaṁ dadāti dānaṁ,sukhettesu brahmacārisu.",
    "an8.37:3": "Neva vippaṭisārissa,cajitvā āmisaṁ bahuṁ;Evaṁ dinnāni dānāni,vaṇṇayanti vipassino.",
    "an8.37:4": "Evaṁ yajitvā medhāvī,saddho muttena cetasā;Abyābajjhaṁ sukhaṁ lokaṁ,paṇḍito upapajjatī\"ti."
}