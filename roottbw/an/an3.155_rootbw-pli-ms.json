{
    "an3.155:1": "\"Ye, bhikkhave, sattā pubbaṇhasamayaṁ kāyena sucaritaṁ caranti, vācāya sucaritaṁ caranti, manasā sucaritaṁ caranti, supubbaṇho, bhikkhave, tesaṁ sattānaṁ.",
    "an3.155:2": "Ye, bhikkhave, sattā majjhanhikasamayaṁ kāyena sucaritaṁ caranti, vācāya sucaritaṁ caranti, manasā sucaritaṁ caranti, sumajjhanhiko, bhikkhave, tesaṁ sattānaṁ.",
    "an3.155:3": "Ye, bhikkhave, sattā sāyanhasamayaṁ kāyena sucaritaṁ caranti, vācāya sucaritaṁ caranti, manasā sucaritaṁ caranti, susāyanho, bhikkhave, tesaṁ sattānanti.",
    "an3.155:4": "Sunakkhattaṁ sumaṅgalaṁ,suppabhātaṁ suhuṭṭhitaṁ;Sukhaṇo sumuhutto ca,suyiṭṭhaṁ brahmacārisu.",
    "an3.155:5": "Padakkhiṇaṁ kāyakammaṁ,vācākammaṁ padakkhiṇaṁ;Padakkhiṇaṁ manokammaṁ,paṇīdhi te padakkhiṇe;Padakkhiṇāni katvāna,labhantatthe padakkhiṇe.",
    "an3.155:6": "Te atthaladdhā sukhitā,viruḷhā buddhasāsane;Arogā sukhitā hotha,saha sabbehi ñātibhī\"ti.",
    "an3.155:7": "Akusalañca sāvajjaṁ,visamāsucinā saha;Caturo khatā vandanā,pubbaṇhena ca te dasāti."
}