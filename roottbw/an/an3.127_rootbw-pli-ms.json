{
    "an3.127:1": "Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. Atha kho hatthako devaputto abhikkantāya rattiyā abhikkantavaṇṇo kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā:  \"Bhagavato purato ṭhassāmī\"ti osīdatimeva saṁsīdatimeva, na sakkoti saṇṭhātuṁ. Seyyathāpi nāma sappi vā telaṁ vā vālukāya āsittaṁ osīdatimeva saṁsīdatimeva, na saṇṭhāti; evamevaṁ hatthako devaputto:  \"Bhagavato purato ṭhassāmī\"ti osīdatimeva saṁsīdatimeva, na sakkoti saṇṭhātuṁ.",
    "an3.127:2": "Atha kho bhagavā hatthakaṁ devaputtaṁ etadavoca:  \"oḷārikaṁ, hatthaka, attabhāvaṁ abhinimmināhī\"ti.",
    "an3.127:3": "\"Ye te, hatthaka, dhammā pubbe manussabhūtassa pavattino ahesuṁ, api nu te te dhammā etarahi pavattino\"ti.",
    "an3.127:4": "Nāhaṁ bhagavato dassanassa,Tittimajjhagā kudācanaṁ;Saṅghassa upaṭṭhānassa,Saddhammasavanassa ca.",
    "an3.127:5": "Adhisīlaṁ sikkhamāno,saddhammasavane rato;Tiṇṇaṁ dhammānaṁ atitto,hatthako avihaṁ gato\"ti."
}