{
    "an5.36:1": "\"Pañcimāni, bhikkhave, kāladānāni. Katamāni pañca? Āgantukassa dānaṁ deti; gamikassa dānaṁ deti; gilānassa dānaṁ deti; dubbhikkhe dānaṁ deti; yāni tāni navasassāni navaphalāni tāni paṭhamaṁ sīlavantesu patiṭṭhāpeti. Imāni kho, bhikkhave, pañca kāladānānīti.",
    "an5.36:2": "Kāle dadanti sappaññā,vadaññū vītamaccharā;Kālena dinnaṁ ariyesu,ujubhūtesu tādisu.",
    "an5.36:3": "Vippasannamanā tassa,vipulā hoti dakkhiṇā;Ye tattha anumodanti,veyyāvaccaṁ karonti vā;Na tena dakkhiṇā ūnā,tepi puññassa bhāgino.",
    "an5.36:4": "Tasmā dade appaṭivānacitto,Yattha dinnaṁ mahapphalaṁ;Puññāni paralokasmiṁ,Patiṭṭhā honti pāṇinan\"ti."
}