{
    "an4.33:1": "\"Sīho, bhikkhave, migarājā sāyanhasamayaṁ āsayā nikkhamati. Āsayā nikkhamitvā vijambhati. Vijambhitvā samantā catuddisā anuviloketi. Samantā catuddisā anuviloketvā tikkhattuṁ sīhanādaṁ nadati. Tikkhattuṁ sīhanādaṁ naditvā gocarāya pakkamati.",
    "an4.33:2": "Evamevaṁ kho, bhikkhave, yadā tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā, so dhammaṁ deseti:  ‘iti sakkāyo, iti sakkāyasamudayo, iti sakkāyanirodho, iti sakkāyanirodhagāminī paṭipadā’ti.",
    "an4.33:3": "Yadā buddho abhiññāya,dhammacakkaṁ pavattayī;Sadevakassa lokassa,satthā appaṭipuggalo.",
    "an4.33:4": "Sakkāyañca nirodhañca,sakkāyassa ca sambhavaṁ;Ariyañcaṭṭhaṅgikaṁ maggaṁ,dukkhūpasamagāminaṁ.",
    "an4.33:5": "Yepi dīghāyukā devā,vaṇṇavanto yasassino;Bhītā santāsamāpāduṁ,sīhassevitaremigā.",
    "an4.33:6": "Avītivattā sakkāyaṁ,aniccā kira bho mayaṁ;Sutvā arahato vākyaṁ,vippamuttassa tādino\"ti."
}