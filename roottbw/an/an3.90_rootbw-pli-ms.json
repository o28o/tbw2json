{
    "an3.90:1": "\"Tisso imā, bhikkhave, sikkhā. Katamā tisso? Adhisīlasikkhā, adhicittasikkhā, adhipaññāsikkhā.",
    "an3.90:2": "Katamā ca, bhikkhave, adhisīlasikkhā? Idha, bhikkhave, bhikkhu sīlavā hoti … pe … samādāya sikkhati sikkhāpadesu. Ayaṁ vuccati, bhikkhave, adhisīlasikkhā.",
    "an3.90:3": "Katamā ca, bhikkhave, adhicittasikkhā? Idha, bhikkhave, bhikkhu vivicceva kāmehi … pe … catutthaṁ jhānaṁ upasampajja viharati. Ayaṁ vuccati, bhikkhave, adhicittasikkhā.",
    "an3.90:4": "Katamā ca, bhikkhave, adhipaññāsikkhā? Idha, bhikkhave, bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. Ayaṁ vuccati, bhikkhave, adhipaññāsikkhā. Imā kho, bhikkhave, tisso sikkhāti.",
    "an3.90:5": "Adhisīlaṁ adhicittaṁ,adhipaññañca vīriyavā;Thāmavā dhitimā jhāyī,sato guttindriyo care.",
    "an3.90:6": "Yathā pure tathā pacchā,yathā pacchā tathā pure;Yathā adho tathā uddhaṁ,yathā uddhaṁ tathā adho.",
    "an3.90:7": "Yathā divā tathā rattiṁ,yathā rattiṁ tathā divā;Abhibhuyya disā sabbā,appamāṇasamādhinā.",
    "an3.90:8": "Tamāhu sekhaṁ paṭipadaṁ,atho saṁsuddhacāriyaṁ;Tamāhu loke sambuddhaṁ,dhīraṁ paṭipadantaguṁ.",
    "an3.90:9": "Viññāṇassa nirodhena,taṇhākkhayavimuttino;Pajjotasseva nibbānaṁ,vimokkho hoti cetaso\"ti."
}