{
    "sn22.78:1": "Sāvatthinidānaṁ. \"Sīho, bhikkhave, migarājā sāyanhasamayaṁ āsayā nikkhamati; āsayā nikkhamitvā vijambhati; vijambhitvā samantā catuddisā anuviloketi; samantā catuddisā anuviloketvā tikkhattuṁ sīhanādaṁ nadati; tikkhattuṁ sīhanādaṁ naditvā gocarāya pakkamati.",
    "sn22.78:2": "Evameva kho, bhikkhave, yadā tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā. So dhammaṁ deseti: ‘iti rūpaṁ, iti rūpassa samudayo, iti rūpassa atthaṅgamo; iti vedanā … iti saññā … iti saṅkhārā … iti viññāṇaṁ, iti viññāṇassa samudayo, iti viññāṇassa atthaṅgamo’ti.",
    "sn22.78:3": "\"Yadā buddho abhiññāya,dhammacakkaṁ pavattayi;Sadevakassa lokassa,satthā appaṭipuggalo.",
    "sn22.78:4": "Sakkāyañca nirodhañca,sakkāyassa ca sambhavaṁ;Ariyañcaṭṭhaṅgikaṁ maggaṁ,dukkhūpasamagāminaṁ.",
    "sn22.78:5": "Yepi dīghāyukā devā,vaṇṇavanto yasassino;Bhītā santāsamāpāduṁ,sīhassevitare migā.",
    "sn22.78:6": "Avītivattā sakkāyaṁ,aniccā kira bho mayaṁ;Sutvā arahato vākyaṁ,vippamuttassa tādino\"ti."
}