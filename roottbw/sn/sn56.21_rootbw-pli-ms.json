{
    "sn56.21:1": "Ekaṁ samayaṁ bhagavā vajjīsu vihārati koṭigāme. Tatra kho bhagavā bhikkhū āmantesi: \"catunnaṁ, bhikkhave, ariyasaccānaṁ ananubodhā appaṭivedhā evamidaṁ dīghamaddhānaṁ sandhāvitaṁ saṁsaritaṁ mamañceva tumhākañca.",
    "sn56.21:2": "Katamesaṁ catunnaṁ? Dukkhassa, bhikkhave, ariyasaccassa ananubodhā appaṭivedhā evamidaṁ dīghamaddhānaṁ sandhāvitaṁ saṁsaritaṁ mamañceva tumhākañca. Dukkhasamudayassa ariyasaccassa … pe … dukkhanirodhassa ariyasaccassa … pe … dukkhanirodhagāminiyā paṭipadāya ariyasaccassa ananubodhā appaṭivedhā evamidaṁ dīghamaddhānaṁ sandhāvitaṁ saṁsaritaṁ mamañceva tumhākañca.",
    "sn56.21:3": "Idamavoca bhagavā. Idaṁ vatvāna sugato athāparaṁ etadavoca satthā:",
    "sn56.21:4": "\"Catunnaṁ ariyasaccānaṁ,Yathābhūtaṁ adassanā;Saṁsitaṁ dīghamaddhānaṁ,Tāsu tāsveva jātisu.",
    "sn56.21:5": "Tāni etāni diṭṭhāni,bhavanetti samūhatā;Ucchinnaṁ mūlaṁ dukkhassa,natthi dāni punabbhavo\"ti."
}