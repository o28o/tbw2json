{
    "sn45.34:1": "Sāvatthinidānaṁ. \"Aṭṭhime, bhikkhave, dhammā bhāvitā bahulīkatā apārā pāraṁ gamanāya saṁvattanti. Katame aṭṭha? Seyyathidaṁ – sammādiṭṭhi … pe … sammāsamādhi.",
    "sn45.34:2": "Idamavoca bhagavā. Idaṁ vatvāna sugato athāparaṁ etadavoca satthā:",
    "sn45.34:3": "\"Appakā te manussesu,ye janā pāragāmino;Athāyaṁ itarā pajā,tīramevānudhāvati.",
    "sn45.34:4": "Ye ca kho sammadakkhāte,dhamme dhammānuvattino;Te janā pāramessanti,maccudheyyaṁ suduttaraṁ.",
    "sn45.34:5": "Kaṇhaṁ dhammaṁ vippahāya,sukkaṁ bhāvetha paṇḍito;Okā anokamāgamma,viveke yattha dūramaṁ.",
    "sn45.34:6": "Tatrābhiratimiccheyya,hitvā kāme akiñcano;Pariyodapeyya attānaṁ,cittaklesehi paṇḍito.",
    "sn45.34:7": "Yesaṁ sambodhiyaṅgesu,sammā cittaṁ subhāvitaṁ;Ādānapaṭinissagge,anupādāya ye ratā;Khīṇāsavā jutimanto,te loke parinibbutā\"ti."
}