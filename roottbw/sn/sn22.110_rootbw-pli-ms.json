{
    "sn22.110:1": "Sāvatthinidānaṁ. \"Pañcime, bhikkhave, upādānakkhandhā. Katame pañca? Seyyathidaṁ – rūpupādānakkhandho … pe … viññāṇupādānakkhandho. Yato kho, bhikkhave, bhikkhu imesaṁ pañcannaṁ upādānakkhandhānaṁ samudayañca atthaṅgamañca assādañca ādīnavañca nissaraṇañca yathābhūtaṁ viditvā anupādāvimutto hoti. Ayaṁ vuccati, bhikkhave, bhikkhu arahaṁ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto\"ti."
}