{
    "sn11.8:1": "Sāvatthiyaṁ jetavane. Tena kho pana samayena bhagavā divāvihāragato hoti paṭisallīno. Atha kho sakko ca devānamindo verocano ca asurindo yena bhagavā tenupasaṅkamiṁsu; upasaṅkamitvā paccekaṁ dvārabāhaṁ nissāya aṭṭhaṁsu. Atha kho verocano asurindo bhagavato santike imaṁ gāthaṁ abhāsi:",
    "sn11.8:2": "\"Vāyametheva puriso,yāva atthassa nipphadā;Nipphannasobhano attho,verocanavaco idan\"ti.",
    "sn11.8:3": "\"Vāyametheva puriso,yāva atthassa nipphadā;Nipphannasobhano attho,khantyā bhiyyo na vijjatī\"ti.",
    "sn11.8:4": "\"Sabbe sattā atthajātā,tattha tattha yathārahaṁ;Saṁyogaparamā tveva,sambhogā sabbapāṇinaṁ;Nipphannasobhano attho,verocanavaco idan\"ti.",
    "sn11.8:5": "\"Sabbe sattā atthajātā,tattha tattha yathārahaṁ;Saṁyogaparamā tveva,sambhogā sabbapāṇinaṁ;Nipphannasobhano attho,khantyā bhiyyo na vijjatī\"ti."
}