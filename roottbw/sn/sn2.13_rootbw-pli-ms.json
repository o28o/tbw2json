{
    "sn2.13:1": "Evaṁ me sutaṁ—​ekaṁ samayaṁ bhagavā rājagahe vihārati veḷuvane kalandakanivāpe. Atha kho dīghalaṭṭhi devaputto abhikkantāya rattiyā abhikkantavaṇṇo kevalakappaṁ veḷuvanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho dīghalaṭṭhi devaputto bhagavato santike imaṁ gāthaṁ abhāsi:",
    "sn2.13:2": "\"Bhikkhu siyā jhāyī vimuttacitto,Ākaṅkhe ce hadayassānupattiṁ;Lokassa ñatvā udayabbayañca,Sucetaso anissito tadānisaṁso\"ti."
}