{
    "sn5.2:1": "Sāvatthinidānaṁ. Atha kho somā bhikkhunī pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi. Sāvatthiyaṁ piṇḍāya caritvā pacchābhattaṁ piṇḍapātapaṭikkantā yena andhavanaṁ tenupasaṅkami divāvihārāya. Andhavanaṁ ajjhogāhetvā aññatarasmiṁ rukkhamūle divāvihāraṁ nisīdi.",
    "sn5.2:2": "\"Yaṁ taṁ isīhi pattabbaṁ,ṭhānaṁ durabhisambhavaṁ;Na taṁ dvaṅgulapaññāya,sakkā pappotumitthiyā\"ti.",
    "sn5.2:3": "Atha kho somāya bhikkhuniyā etadahosi: \"ko nu khvāyaṁ manusso vā amanusso vā gāthaṁ bhāsatī\"ti? Atha kho somāya bhikkhuniyā etadahosi: \"māro kho ayaṁ pāpimā mama bhayaṁ chambhitattaṁ lomahaṁsaṁ uppādetukāmo samādhimhā cāvetukāmo gāthaṁ bhāsatī\"ti.",
    "sn5.2:4": "\"Itthibhāvo kiṁ kayirā,cittamhi susamāhite;Ñāṇamhi vattamānamhi,sammā dhammaṁ vipassato.",
    "sn5.2:5": "Yassa nūna siyā evaṁ,Itthāhaṁ purisoti vā;Kiñci vā pana aññasmi,Taṁ māro vattumarahatī\"ti.",
    "sn5.2:6": "Atha kho māro pāpimā \"jānāti maṁ somā bhikkhunī\"ti dukkhī dummano tatthevantaradhāyīti."
}