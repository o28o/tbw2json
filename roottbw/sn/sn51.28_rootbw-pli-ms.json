{
    "sn51.28:1": "Ekamantaṁ nisinnaṁ kho āyasmantaṁ Ānandaṁ bhagavā etadavoca: \"katamā nu kho, Ānanda, iddhi, katamo iddhipādo, katamā iddhi pāda bhāvanā, katamā iddhi pāda bhāvanāgāminī paṭipadā\"ti? Bhagavaṁmūlakā no, bhante, dhammā bhagavaṁnettikā … pe … .",
    "sn51.28:2": "\"IdhĀnanda, bhikkhu anekavihitaṁ iddhividhaṁ paccanubhoti – ekopi hutvā bahudhā hoti … pe … yāva brahmalokāpi kāyena vasaṁ vatteti – ayaṁ vuccatĀnanda, iddhi.",
    "sn51.28:3": "Katamo cĀnanda, iddhipādo? Yo, Ānanda, maggo yā paṭipadā iddhilābhāya iddhipaṭilābhāya saṁvattati – ayaṁ vuccatĀnanda, iddhipādo.",
    "sn51.28:4": "Katamā cĀnanda, iddhi pāda bhāvanā? IdhĀnanda, bhikkhu chandasamādhippadhānasaṅkhārasamannāgataṁ iddhi pāda ṁ bhāveti, vīriyasamādhi … pe … cittasamādhi … vīmaṁsāsamādhippadhānasaṅkhārasamannāgataṁ iddhi pāda ṁ bhāveti – ayaṁ vuccatĀnanda, iddhi pāda bhāvanā.",
    "sn51.28:5": "Katamā cĀnanda, iddhi pāda bhāvanāgāminī paṭipadā? Ayameva ariyo aṭṭhaṅgiko maggo, seyyathidaṁ – sammādiṭṭhi … pe … sammāsamādhi – ayaṁ vuccatĀnanda, iddhi pāda bhāvanāgāminī paṭipadā\"ti."
}