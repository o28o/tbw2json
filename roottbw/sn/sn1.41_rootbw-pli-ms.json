{
    "sn1.41:1": "Evaṁ me sutaṁ—​ekaṁ samayaṁ bhagavā sāvatthiyaṁ vihārati jetavane anāthapiṇḍikassa ārāme. Atha kho aññatarā devatā abhikkantāya rattiyā abhikkantavaṇṇā kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhitā kho sā devatā bhagavato santike imā gāthāyo abhāsi:",
    "sn1.41:2": "\"Ādittasmiṁ agārasmiṁ,yaṁ nīharati bhājanaṁ;Taṁ tassa hoti atthāya,no ca yaṁ tattha ḍayhati.",
    "sn1.41:3": "Evaṁ ādittako loko,jarāya maraṇena ca;Nīharetheva dānena,dinnaṁ hoti sunīhataṁ.",
    "sn1.41:4": "Dinnaṁ sukhaphalaṁ hoti,nādinnaṁ hoti taṁ tathā;Corā haranti rājāno,aggi ḍahati nassati.",
    "sn1.41:5": "Atha antena jahati,Sarīraṁ sapariggahaṁ;Etadaññāya medhāvī,Bhuñjetha ca dadetha ca;Datvā ca bhutvā ca yathānubhāvaṁ,Anindito saggamupeti ṭhānan\"ti."
}