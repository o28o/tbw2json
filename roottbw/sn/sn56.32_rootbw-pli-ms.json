{
    "sn56.32:1": "\"Yo, bhikkhave, evaṁ vadeyya: ‘Ahaṁ dukkhaṁ ariyasaccaṁ yathābhūtaṁ anabhisamecca, dukkhasamudayaṁ ariyasaccaṁ yathābhūtaṁ anabhisamecca, dukkhanirodhaṁ ariyasaccaṁ yathābhūtaṁ anabhisamecca, dukkhanirodhagāminiṁ paṭipadāṁ ariyasaccaṁ yathābhūtaṁ anabhisamecca sammā dukkhassantaṁ karissāmī’ti – netaṁ ṭhānaṁ vijjati.",
    "sn56.32:2": "Seyyathāpi, bhikkhave, yo evaṁ vadeyya: ‘Ahaṁ khadirapattānaṁ vā saralapattānaṁ vā āmalakapattānaṁ vā puṭaṁ karitvā udakaṁ vā tālapattaṁ vā āharissāmī’ti – netaṁ ṭhānaṁ vijjati; evameva kho, bhikkhave, yo evaṁ vadeyya: ‘Ahaṁ dukkhaṁ ariyasaccaṁ yathābhūtaṁ anabhisamecca … pe … dukkhanirodhagāminiṁ paṭipadāṁ ariyasaccaṁ yathābhūtaṁ anabhisamecca sammā dukkhassantaṁ karissāmī’ti – netaṁ ṭhānaṁ vijjati.",
    "sn56.32:3": "Yo ca kho, bhikkhave, evaṁ vadeyya: ‘Ahaṁ dukkhaṁ ariyasaccaṁ yathābhūtaṁ abhisamecca, dukkhasamudayaṁ ariyasaccaṁ yathābhūtaṁ abhisamecca, dukkhanirodhaṁ ariyasaccaṁ yathābhūtaṁ abhisamecca, dukkhanirodhagāminiṁ paṭipadāṁ ariyasaccaṁ yathābhūtaṁ abhisamecca sammā dukkhassantaṁ karissāmī’ti – ṭhānametaṁ vijjati.",
    "sn56.32:4": "Seyyathāpi, bhikkhave, yo evaṁ vadeyya: ‘Ahaṁ padumapattānaṁ vā palāsapattānaṁ vā māluvapattānaṁ vā puṭaṁ karitvā udakaṁ vā tālapattaṁ vā āharissāmī’ti – ṭhānametaṁ vijjati; evameva kho, bhikkhave, yo evaṁ vadeyya: ‘Ahaṁ dukkhaṁ ariyasaccaṁ yathābhūtaṁ abhisamecca … pe … dukkhanirodhagāminiṁ paṭipadāṁ ariyasaccaṁ yathābhūtaṁ abhisamecca sammā dukkhassantaṁ karissāmī’ti – ṭhānametaṁ vijjati.",
    "sn56.32:5": "Tasmātiha, bhikkhave, ‘idaṁ dukkhan’ti yogo karaṇīyo … pe … ‘Ayaṁ dukkhanirodhagāminī paṭipadā’ti yogo karaṇīyo\"ti."
}