{
    "sn1.2:1": "Sāvatthinidānaṁ. Atha kho aññatarā devatā abhikkantāya rattiyā abhikkantavaṇṇā kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhitā kho sā devatā bhagavantaṁ etadavoca:",
    "sn1.2:2": "\"Jānāsi no tvaṁ, mārisa, sattānaṁ nimokkhaṁ pamokkhaṁ vivekan\"ti?",
    "sn1.2:3": "\"Jānāmi khvāhaṁ, āvuso, sattānaṁ nimokkhaṁ pamokkhaṁ vivekan\"ti.",
    "sn1.2:4": "\"Yathākathaṁ pana tvaṁ, mārisa, jānāsi sattānaṁ nimokkhaṁ pamokkhaṁ vivekan\"ti?",
    "sn1.2:5": "\"Nandībhavaparikkhayā,Saññāviññāṇasaṅkhayā;Vedanānaṁ nirodhā upasamā,Evaṁ khvāhaṁ āvuso jānāmi;Sattānaṁ nimokkhaṁ pamokkhaṁ vivekan\"ti."
}