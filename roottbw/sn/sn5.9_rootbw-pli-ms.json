{
    "sn5.9:1": "Sāvatthinidānaṁ. Atha kho selā bhikkhunī pubbaṇhasamayaṁ nivāsetvā … pe … aññatarasmiṁ rukkhamūle divāvihāraṁ nisīdi.",
    "sn5.9:2": "\"Kenidaṁ pakataṁ bimbaṁ,kvanu bimbassa kārako;Kvanu bimbaṁ samuppannaṁ,kvanu bimbaṁ nirujjhatī\"ti.",
    "sn5.9:3": "Atha kho selāya bhikkhuniyā etadahosi: \"ko nu khvāyaṁ manusso vā amanusso vā gāthaṁ bhāsatī\"ti? Atha kho selāya bhikkhuniyā etadahosi: \"māro kho ayaṁ pāpimā mama bhayaṁ chambhitattaṁ lomahaṁsaṁ uppādetukāmo samādhimhā cāvetukāmo gāthaṁ bhāsatī\"ti.",
    "sn5.9:4": "\"Nayidaṁ attakataṁ bimbaṁ,nayidaṁ parakataṁ aghaṁ;Hetuṁ paṭicca sambhūtaṁ,hetubhaṅgā nirujjhati.",
    "sn5.9:5": "Yathā aññataraṁ bījaṁ,khette vuttaṁ virūhati;Pathavīrasañcāgamma,sinehañca tadūbhayaṁ.",
    "sn5.9:6": "Evaṁ khandhā ca dhātuyo,cha ca āyatanā ime;Hetuṁ paṭicca sambhūtā,hetubhaṅgā nirujjhare\"ti.",
    "sn5.9:7": "Atha kho māro pāpimā \"jānāti maṁ selā bhikkhunī\"ti dukkhī dummano tatthevantaradhāyīti."
}