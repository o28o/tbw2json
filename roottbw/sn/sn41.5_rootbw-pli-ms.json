{
    "sn41.5:1": "Ekaṁ samayaṁ āyasmā kāmabhū macchikāsaṇḍe vihārati ambāṭakavane. Atha kho citto gahapati yenāyasmā kāmabhū tenupasaṅkami; upasaṅkamitvā āyasmantaṁ kāmabhuṁ abhivādetvā ekamantaṁ nisīdi. Ekamantaṁ nisinnaṁ kho cittaṁ gahapatiṁ āyasmā kāmabhū etadavoca:",
    "sn41.5:2": "\"Vuttamidaṁ, gahapati:",
    "sn41.5:3": "‘Nelaṅgo setapacchādo,ekāro vattatī ratho;Anīghaṁ passa āyantaṁ,chinnasotaṁ abandhanan’ti.",
    "sn41.5:4": "Imassa nu kho, gahapati, saṅkhittena bhāsitassa kathaṁ vitthārena attho daṭṭhabbo\"ti?",
    "sn41.5:5": "\"‘Nelaṅgan’ti kho, bhante, sīlānametaṁ adhivacanaṁ. ‘Setapacchādo’ti kho, bhante, vimuttiyā etaṁ adhivacanaṁ. ‘Ekāro’ti kho, bhante, satiyā etaṁ adhivacanaṁ. ‘Vattatī’ti kho, bhante, abhikkamapaṭikkamassetaṁ adhivacanaṁ. ‘Ratho’ti kho, bhante, imassetaṁ cātumahābhūtikassa kāyassa adhivacanaṁ mātāpettikasambhavassa odanakummāsūpacayassa aniccucchādanaparimaddanabhedanaviddhaṁsanadhammassa.",
    "sn41.5:6": "‘Nelaṅgo setapacchādo,ekāro vattatī ratho;Anīghaṁ passa āyantaṁ,chinnasotaṁ abandhanan’ti.",
    "sn41.5:7": "Imassa kho, bhante, bhagavatā saṅkhittena bhāsitassa evaṁ vitthārena atthaṁ ājānāmī\"ti."
}