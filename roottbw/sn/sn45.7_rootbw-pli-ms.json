{
    "sn45.7:1": "Sāvatthinidānaṁ. Atha kho aññataro bhikkhu yena bhagavā tenupasaṅkami … pe … ekamantaṁ nisinno kho so bhikkhu bhagavantaṁ etadavoca:",
    "sn45.7:2": "\"‘Rāgavinayo dosavinayo mohavinayo’ti, bhante, vuccati. Kissa nu kho etaṁ, bhante, adhivacanaṁ: ‘rāgavinayo dosavinayo mohavinayo’\"ti? \"Nibbānadhātuyā kho etaṁ, bhikkhu, adhivacanaṁ: ‘rāgavinayo dosavinayo mohavinayo’ti. Āsavānaṁ khayo tena vuccatī\"ti.",
    "sn45.7:3": "Evaṁ vutte, so bhikkhu bhagavantaṁ etadavoca: \"‘amataṁ, amatan’ti, bhante, vuccati. Katamaṁ nu kho, bhante, amataṁ, katamo amatagāmimaggo\"ti?"
}