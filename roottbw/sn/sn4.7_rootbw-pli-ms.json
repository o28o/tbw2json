{
    "sn4.7:1": "Ekaṁ samayaṁ bhagavā rājagahe vihārati veḷuvane kalandakanivāpe. Atha kho bhagavā bahudevarattiṁ abbhokāse caṅkamitvā rattiyā paccūsasamayaṁ pāde pakkhāletvā vihāraṁ pavisitvā dakkhiṇena passena sīhaseyyaṁ kappesi pāde pādaṁ accādhāya sato sampajāno uṭṭhānasaññaṁ manasi karitvā.",
    "sn4.7:2": "\"Kiṁ soppasi kiṁ nu soppasi,Kimidaṁ soppasi dubbhago viya;Suññamagāranti soppasi,Kimidaṁ soppasi sūriye uggate\"ti.",
    "sn4.7:3": "\"Yassa jālinī visattikā,Taṇhā natthi kuhiñci netave;Sabbūpadhiparikkhayā buddho,Soppati kiṁ tavettha mārā\"ti.",
    "sn4.7:4": "Atha kho māro pāpimā … pe … tatthevantaradhāyīti."
}