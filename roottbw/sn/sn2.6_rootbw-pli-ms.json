{
    "sn2.6:1": "Sāvatthinidānaṁ. Ekamantaṁ ṭhito kho kāmado devaputto bhagavantaṁ etadavoca:",
    "sn2.6:2": "\"Dukkaraṁ vāpi karonti, (kāmadāti bhagavā)Sekhā sīlasamāhitā;Ṭhitattā anagāriyupetassa,Tuṭṭhi hoti sukhāvahā\"ti.",
    "sn2.6:3": "\"Dullabhā, bhagavā, yadidaṁ tuṭṭhī\"ti.",
    "sn2.6:4": "\"Dullabhaṁ vāpi labhanti, (kāmadāti bhagavā)Cittavūpasame ratā;Yesaṁ divā ca ratto ca,Bhāvanāya rato mano\"ti.",
    "sn2.6:5": "\"Dussamādahaṁ, bhagavā, yadidaṁ cittan\"ti.",
    "sn2.6:6": "\"Dussamādahaṁ vāpi samādahanti, (kāmadāti bhagavā)Indriyūpasame ratā;Te chetvā maccuno jālaṁ,Ariyā gacchanti kāmadā\"ti.",
    "sn2.6:7": "\"Duggamo, bhagavā, visamo maggo\"ti.",
    "sn2.6:8": "\"Duggame visame vāpi,Ariyā gacchanti kāmada;Anariyā visame magge,Papatanti avaṁsirā;Ariyānaṁ samo maggo,Ariyā hi visame samā\"ti."
}