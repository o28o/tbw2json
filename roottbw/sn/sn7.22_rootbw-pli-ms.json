{
    "sn7.22:1": "Evaṁ me sutaṁ—​ekaṁ samayaṁ bhagavā sakkesu vihārati khomadussaṁ nāmaṁ sakyānaṁ nigamo. Atha kho bhagavā pubbaṇhasamayaṁ nivāsetvā pattacīvaramādāya khomadussaṁ nigamaṁ piṇḍāya pāvisi.",
    "sn7.22:2": "\"Nesā sabhā yattha na santi santo,Santo na te ye na vadanti dhammaṁ;Rāgañca dosañca pahāya mohaṁ,Dhammaṁ vadantā ca bhavanti santo\"ti.",
    "sn7.22:3": "Evaṁ vutte, khomadussakā brāhmaṇagahapatikā bhagavantaṁ etadavocuṁ: \"Abhikkantaṁ, bho gotama, abhikkantaṁ, bho gotama. Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito. Ete mayaṁ bhavantaṁ gotamaṁ saraṇaṁ gacchāma dhammañca bhikkhusaṅghañca. Upāsake no bhavaṁ gotamo dhāretu ajjatagge pāṇupete saraṇaṁ gate\"ti.",
    "sn7.22:4": "Kasi udayo devahito,Aññataramahāsālaṁ;Mānatthaddhaṁ paccanīkaṁ,Navakammi kaṭṭhahāraṁ;Mātuposakaṁ bhikkhako,Saṅgāravo ca khomadussena dvādasāti."
}