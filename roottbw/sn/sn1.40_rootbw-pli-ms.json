{
    "sn1.40:1": "Evaṁ me sutaṁ—​ekaṁ samayaṁ bhagavā vesāliyaṁ vihārati mahāvane kūṭāgārasālāyaṁ. Atha kho cūḷakokanadā pajjunnassa dhītā abhikkantāya rattiyā abhikkantavaṇṇā kevalakappaṁ mahāvanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhitā kho sā devatā cūḷakokanadā pajjunnassa dhītā bhagavato santike imā gāthāyo abhāsi:",
    "sn1.40:2": "\"Idhāgamā vijjupabhāsavaṇṇā,Kokanadā pajjunnassa dhītā;Buddhañca dhammañca namassamānā,Gāthācimā atthavatī abhāsi.",
    "sn1.40:3": "Bahunāpi kho taṁ vibhajeyyaṁ,Pariyāyena tādiso dhammo;Saṅkhittamatthaṁ lapayissāmi,Yāvatā me manasā pariyattaṁ.",
    "sn1.40:4": "Pāpaṁ na kayirā vacasā manasā,Kāyena vā kiñcana sabbaloke;Kāme pahāya satimā sampajāno,Dukkhaṁ na sevetha anatthasaṁhitan\"ti.",
    "sn1.40:5": "Sabbhimaccharinā sādhu,na santujjhanasaññino;Saddhā samayo sakalikaṁ,ubho pajjunnadhītaroti."
}