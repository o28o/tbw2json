{
    "sn21.7:1": "Evaṁ me sutaṁ—​ekaṁ samayaṁ bhagavā vesāliyaṁ vihārati mahāvane kūṭāgārasālāyaṁ. Tena kho pana samayena āyasmā visākho pañcālaputto upaṭṭhānasālāyaṁ bhikkhū dhammiyā kathāya sandasseti samādapeti samuttejeti sampahaṁseti, poriyā vācāya vissaṭṭhāya anelagalāya atthassa viññāpaniyā pariyāpannāya anissitāya.",
    "sn21.7:2": "Atha kho bhagavā sāyanhasamayaṁ paṭisallānā vuṭṭhito yena upaṭṭhānasālā tenupasaṅkami; upasaṅkamitvā paññatte āsane nisīdi. Nisajja kho bhagavā bhikkhū āmantesi: \"ko nu kho, bhikkhave, upaṭṭhānasālāyaṁ bhikkhū dhammiyā kathāya sandasseti samādapeti samuttejeti sampahaṁseti poriyā vācāya vissaṭṭhāya anelagalāya atthassa viññāpaniyā pariyāpannāya anissitāyā\"ti?",
    "sn21.7:3": "Atha kho bhagavā āyasmantaṁ visākhaṁ pañcālaputtaṁ āmantesi: \"sādhu sādhu, visākha, sādhu kho tvaṁ, visākha, bhikkhū dhammiyā kathāya sandassesi … pe … atthassa viññāpaniyā pariyāpannāya anissitāyā\"ti.",
    "sn21.7:4": "Idamavoca bhagavā. Idaṁ vatvāna sugato athāparaṁ etadavoca satthā:",
    "sn21.7:5": "\"Nābhāsamānaṁ jānanti,missaṁ bālehi paṇḍitaṁ;Bhāsamānañca jānanti,desentaṁ amataṁ padaṁ.",
    "sn21.7:6": "Bhāsaye jotaye dhammaṁ,paggaṇhe isinaṁ dhajaṁ;Subhāsitadhajā isayo,dhammo hi isinaṁ dhajo\"ti."
}