{
    "sn17.10:1": "Sāvatthiyaṁ vihārati. \"Dāruṇo, bhikkhave, lābhasakkārasiloko … pe … adhigamāya. Idhāhaṁ, bhikkhave, ekaccaṁ puggalaṁ passāmi sakkārena abhibhūtaṁ pariyādiṇṇacittaṁ, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannaṁ. Idha panāhaṁ, bhikkhave, ekaccaṁ puggalaṁ passāmi asakkārena abhibhūtaṁ pariyādiṇṇacittaṁ, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannaṁ. Idha panāhaṁ, bhikkhave, ekaccaṁ puggalaṁ passāmi sakkārena ca asakkārena ca tadubhayena abhibhūtaṁ pariyādiṇṇacittaṁ, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannaṁ. Evaṁ dāruṇo kho, bhikkhave, lābhasakkārasiloko … pe … evañhi vo, bhikkhave, sikkhitabban\"ti.",
    "sn17.10:2": "Idamavoca bhagavā. Idaṁ vatvāna sugato athāparaṁ etadavoca satthā:",
    "sn17.10:3": "\"Yassa sakkariyamānassa,asakkārena cūbhayaṁ;Samādhi na vikampati,appamāṇavihārino.",
    "sn17.10:4": "Taṁ jhāyinaṁ sātatikaṁ,sukhumaṁ diṭṭhivipassakaṁ;Upādānakkhayārāmaṁ,āhu sappuriso itī\"ti.",
    "sn17.10:5": "Dāruṇo baḷisaṁ kummaṁ,dīghalomi ca mīḷhakaṁ;Asani diddhaṁ siṅgālaṁ,verambhena sagāthakanti."
}