{
    "sn1.31:1": "Evaṁ me sutaṁ—​ekaṁ samayaṁ bhagavā sāvatthiyaṁ vihārati jetavane anāthapiṇḍikassa ārāme. Atha kho sambahulā satullapakāyikā devatāyo abhikkantāya rattiyā abhikkantavaṇṇā kevalakappaṁ jetavanaṁ obhāsetvā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ aṭṭhaṁsu.",
    "sn1.31:2": "\"Sabbhireva samāsetha,sabbhi kubbetha santhavaṁ;Sataṁ saddhammamaññāya,seyyo hoti na pāpiyo\"ti.",
    "sn1.31:3": "Atha kho aparā devatā bhagavato santike imaṁ gāthaṁ abhāsi:",
    "sn1.31:4": "\"Sabbhireva samāsetha,sabbhi kubbetha santhavaṁ;Sataṁ saddhammamaññāya,paññā labbhati nāññato\"ti.",
    "sn1.31:5": "Atha kho aparā devatā bhagavato santike imaṁ gāthaṁ abhāsi:",
    "sn1.31:6": "\"Sabbhireva samāsetha,sabbhi kubbetha santhavaṁ;Sataṁ saddhammamaññāya,sokamajjhe na socatī\"ti.",
    "sn1.31:7": "Atha kho aparā devatā bhagavato santike imaṁ gāthaṁ abhāsi:",
    "sn1.31:8": "\"Sabbhireva samāsetha,sabbhi kubbetha santhavaṁ;Sataṁ saddhammamaññāya,ñātimajjhe virocatī\"ti.",
    "sn1.31:9": "Atha kho aparā devatā bhagavato santike imaṁ gāthaṁ abhāsi:",
    "sn1.31:10": "\"Sabbhireva samāsetha,sabbhi kubbetha santhavaṁ;Sataṁ saddhammamaññāya,sattā gacchanti suggatin\"ti.",
    "sn1.31:11": "Atha kho aparā devatā bhagavato santike imaṁ gāthaṁ abhāsi:",
    "sn1.31:12": "\"Sabbhireva samāsetha,sabbhi kubbetha santhavaṁ;Sataṁ saddhammamaññāya,sattā tiṭṭhanti sātatan\"ti.",
    "sn1.31:13": "Atha kho aparā devatā bhagavantaṁ etadavoca: \"kassa nu kho, bhagavā, subhāsitan\"ti?",
    "sn1.31:14": "\"Sabbāsaṁ vo subhāsitaṁ pariyāyena, api ca mamapi suṇātha –",
    "sn1.31:15": "Sabbhireva samāsetha,sabbhi kubbetha santhavaṁ;Sataṁ saddhammamaññāya,sabbadukkhā pamuccatī\"ti.",
    "sn1.31:16": "Idamavoca bhagavā. Attamanā tā devatāyo bhagavantaṁ abhivādetvā padakkhiṇaṁ katvā tatthevantaradhāyiṁsūti."
}