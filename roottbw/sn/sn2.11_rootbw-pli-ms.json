{
    "sn2.11:1": "Sāvatthinidānaṁ. Atha kho candimaso devaputto abhikkantāya rattiyā abhikkantavaṇṇo kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho candimaso devaputto bhagavato santike imaṁ gāthaṁ abhāsi:",
    "sn2.11:2": "\"Te hi sotthiṁ gamissanti,kacchevāmakase magā;Jhānāni upasampajja,ekodi nipakā satā\"ti.",
    "sn2.11:3": "\"Te hi pāraṁ gamissanti,chetvā jālaṁva ambujo;Jhānāni upasampajja,appamattā raṇañjahā\"ti."
}