{
    "sn10.3:1": "Ekaṁ samayaṁ bhagavā gayāyaṁ vihārati ṭaṅkitamañce sūcilomassa yakkhassa bhavane. Tena kho pana samayena kharo ca yakkho sūcilomo ca yakkho bhagavato avidūre atikkamanti. Atha kho kharo yakkho sūcilomaṁ yakkhaṁ etadavoca: \"eso samaṇo\"ti.",
    "sn10.3:2": "Atha kho sūcilomo yakkho yena bhagavā tenupasaṅkami; upasaṅkamitvā bhagavato kāyaṁ upanāmesi. Atha kho bhagavā kāyaṁ apanāmesi. Atha kho sūcilomo yakkho bhagavantaṁ etadavoca: \"bhāyasi maṁ, samaṇā\"ti?",
    "sn10.3:3": "\"Rāgo ca doso ca kutonidānā,Aratī ratī lomahaṁso kutojā;Kuto samuṭṭhāya manovitakkā,Kumārakā dhaṅkamivossajantī\"ti.",
    "sn10.3:4": "\"Rāgo ca doso ca itonidānā,Aratī ratī lomahaṁso itojā;Ito samuṭṭhāya manovitakkā,Kumārakā dhaṅkamivossajanti.",
    "sn10.3:5": "Snehajā attasambhūtā,nigrodhasseva khandhajā;Puthū visattā kāmesu,māluvāva vitatā vane.",
    "sn10.3:6": "Ye naṁ pajānanti yatonidānaṁ,Te naṁ vinodenti suṇohi yakkha;Te duttaraṁ oghamimaṁ taranti,Atiṇṇapubbaṁ apunabbhavāyā\"ti."
}