{
    "sn7.20:1": "Sāvatthinidānaṁ. Atha kho bhikkhako brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho bhikkhako brāhmaṇo bhagavantaṁ etadavoca: \"ahampi kho, bho gotama, bhikkhako, bhavampi bhikkhako, idha no kiṁ nānākaraṇan\"ti?",
    "sn7.20:2": "\"Na tena bhikkhako hoti,yāvatā bhikkhate pare;Vissaṁ dhammaṁ samādāya,bhikkhu hoti na tāvatā.",
    "sn7.20:3": "Yodha puññañca pāpañca,bāhitvā brahmacariyaṁ;Saṅkhāya loke carati,sa ve bhikkhūti vuccatī\"ti.",
    "sn7.20:4": "Evaṁ vutte, bhikkhako brāhmaṇo bhagavantaṁ etadavoca: \"Abhikkantaṁ, bho gotama, abhikkantaṁ, bho gotama … pe … upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan\"ti."
}