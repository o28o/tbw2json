{
    "sn27.10:1": "Sāvatthinidānaṁ. \"Yo, bhikkhave, rūpasmiṁ chandarāgo, cittasseso upakkileso … pe … yo viññāṇasmiṁ chandarāgo, cittasseso upakkileso. Yato kho, bhikkhave, bhikkhuno imesu pañcasu ṭhānesu cetaso upakkileso pahīno hoti, nekkhammaninnañcassa cittaṁ hoti. Nekkhammaparibhāvitaṁ cittaṁ kammaniyaṁ khāyati, abhiññā sacchikaraṇīyesu dhammesū\"ti.",
    "sn27.10:2": "Cakkhu rūpañca viññāṇaṁ,phasso ca vedanāya ca;Saññā ca cetanā taṇhā,dhātu khandhena te dasāti."
}