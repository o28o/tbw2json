{
    "sn2.18:1": "Evaṁ me sutaṁ—​ekaṁ samayaṁ bhagavā sākete vihārati añjanavane migadāye. Atha kho kakudho devaputto abhikkantāya rattiyā abhikkantavaṇṇo kevalakappaṁ añjanavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho kakudho devaputto bhagavantaṁ etadavoca:",
    "sn2.18:2": "\"Kacci tvaṁ anagho bhikkhu,kacci nandī na vijjati;Kacci taṁ ekamāsīnaṁ,aratī nābhikīratī\"ti.",
    "sn2.18:3": "\"Anagho ve ahaṁ yakkha,atho nandī na vijjati;Atho maṁ ekamāsīnaṁ,aratī nābhikīratī\"ti.",
    "sn2.18:4": "\"Kathaṁ tvaṁ anagho bhikkhu,kathaṁ nandī na vijjati;Kathaṁ taṁ ekamāsīnaṁ,aratī nābhikīratī\"ti.",
    "sn2.18:5": "\"Aghajātassa ve nandī,nandījātassa ve aghaṁ;Anandī anagho bhikkhu,evaṁ jānāhi āvuso\"ti.",
    "sn2.18:6": "\"Cirassaṁ vata passāmi,brāhmaṇaṁ parinibbutaṁ;Anandiṁ anaghaṁ bhikkhuṁ,tiṇṇaṁ loke visattikan\"ti."
}