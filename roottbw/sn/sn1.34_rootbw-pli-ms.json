{
    "sn1.34:1": "Ekaṁ samayaṁ bhagavā sāvatthiyaṁ vihārati jetavane anāthapiṇḍikassa ārāme. Atha kho sambahulā satullapakāyikā devatāyo abhikkantāya rattiyā abhikkantavaṇṇā kevalakappaṁ jetavanaṁ obhāsetvā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ aṭṭhaṁsu.",
    "sn1.34:2": "\"Na santi kāmā manujesu niccā,Santīdha kamanīyāni yesu baddho;Yesu pamatto apunāgamanaṁ,Anāgantā puriso maccudheyyā\"ti.",
    "sn1.34:3": "\"Chandajaṁ aghaṁ chandajaṁ dukkhaṁ,Chandavinayā aghavinayo;Aghavinayā dukkhavinayo\"ti.",
    "sn1.34:4": "\"Na te kāmā yāni citrāni loke,saṅkapparāgo purisassa kāmo;Tiṭṭhanti citrāni tatheva loke,Athettha dhīrā vinayanti chandaṁ.",
    "sn1.34:5": "Kodhaṁ jahe vippajaheyya mānaṁ,Saṁyojanaṁ sabbamatikkameyya;Taṁ nāmarūpasmimasajjamānaṁ,Akiñcanaṁ nānupatanti dukkhā.",
    "sn1.34:6": "Pahāsi saṅkhaṁ na vimānamajjhagā,Acchecchi taṇhāṁ idha nāmarūpe;Taṁ chinnaganthaṁ anighaṁ nirāsaṁ,Pariyesamānā nājjhagamuṁ;Devā manussā idha vā huraṁ vā,Saggesu vā sabbanivesanesū\"ti.",
    "sn1.34:7": "\"Tañce hi nāddakkhuṁ tathāvimuttaṁ, (iccāyasmā mogharājā)Devā manussā idha vā huraṁ vā;Naruttamaṁ atthacaraṁ narānaṁ,Ye taṁ namassanti pasaṁsiyā te\"ti.",
    "sn1.34:8": "\"Pasaṁsiyā tepi bhavanti bhikkhū, (mogharājāti bhagavā)Ye taṁ namassanti tathāvimuttaṁ;Aññāya dhammaṁ vicikicchaṁ pahāya,Saṅgātigā tepi bhavanti bhikkhū\"ti."
}