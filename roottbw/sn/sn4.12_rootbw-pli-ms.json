{
    "sn4.12:1": "Ekaṁ samayaṁ bhagavā sāvatthiyaṁ vihārati jetavane anāthapiṇḍikassa ārāme. Tena kho pana samayena bhagavā mahatiyā parisāya parivuto dhammaṁ deseti.",
    "sn4.12:2": "Atha kho mārassa pāpimato etadahosi: \"Ayaṁ kho samaṇo gotamo mahatiyā parisāya parivuto dhammaṁ deseti. Yannūnāhaṁ yena samaṇo gotamo tenupasaṅkameyyaṁ vicakkhukammāyā\"ti.",
    "sn4.12:3": "\"Kinnu sīhova nadasi,parisāyaṁ visārado;Paṭimallo hi te atthi,vijitāvī nu maññasī\"ti.",
    "sn4.12:4": "\"Nadanti ve mahāvīrā,parisāsu visāradā;Tathāgata balappattā,tiṇṇā loke visattikan\"ti.",
    "sn4.12:5": "Atha kho māro pāpimā \"jānāti maṁ bhagavā, jānāti maṁ sugato\"ti dukkhī dummano tatthevantaradhāyīti."
}