{
    "sn14.29:1": "Sāvatthiyaṁ vihārati. \"Dhātusova, bhikkhave, sattā saṁsandanti samenti. Micchādiṭṭhikā micchādiṭṭhikehi saddhiṁ saṁsandanti samenti; micchāsaṅkappā … pe … micchāvācā … micchākammantā … micchāājīvā … micchāvāyāmā … micchāsatino … micchāsamādhino micchāsamādhīhi saddhiṁ saṁsandanti samenti; micchāñāṇino micchāñāṇīhi saddhiṁ saṁsandanti samenti; micchāvimuttino micchāvimuttīhi saddhiṁ saṁsandanti samenti.",
    "sn14.29:2": "Sammādiṭṭhikā sammādiṭṭhikehi saddhiṁ saṁsandanti samenti; sammāsaṅkappā … pe … sammāvācā … sammākammantā … sammāājīvā … sammāvāyāmā … sammāsatino … sammāsamādhino … sammāñāṇino sammāñāṇīhi saddhiṁ saṁsandanti samenti; sammāvimuttino sammāvimuttīhi saddhiṁ saṁsandanti samentī\"ti.",
    "sn14.29:3": "Asamāhitaṁ dussīlaṁ,pañca sikkhāpadāni ca;Satta kammapathā vuttā,dasakammapathena ca;Chaṭṭhaṁ aṭṭhaṅgiko vutto,dasaṅgena ca sattamaṁ."
}