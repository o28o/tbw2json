{
    "sn11.10:1": "Sāvatthiyaṁ. \"Bhūtapubbaṁ, bhikkhave, sambahulā isayo sīlavanto kalyāṇadhammā samuddatīre paṇṇakuṭīsu sammanti. Tena kho pana samayena devāsurasaṅgāmo samupabyūḷho ahosi. Atha kho, bhikkhave, tesaṁ isīnaṁ sīlavantānaṁ kalyāṇadhammānaṁ etadahosi: ‘dhammikā kho devā, adhammikā asurā. Siyāpi no asurato bhayaṁ. Yannūna mayaṁ sambaraṁ asurindaṁ upasaṅkamitvā abhayadakkhiṇaṁ yāceyyāmā’ti.",
    "sn11.10:2": "‘Isayo sambaraṁ pattā,yācanti abhayadakkhiṇaṁ;Kāmaṅkaro hi te dātuṁ,bhayassa abhayassa vā’ti.",
    "sn11.10:3": "‘Isīnaṁ abhayaṁ natthi,duṭṭhānaṁ sakkasevinaṁ;Abhayaṁ yācamānānaṁ,bhayameva dadāmi vo’ti.",
    "sn11.10:4": "‘Abhayaṁ yācamānānaṁ,bhayameva dadāsi no;Paṭiggaṇhāma te etaṁ,akkhayaṁ hotu te bhayaṁ.",
    "sn11.10:5": "Yādisaṁ vapate bījaṁ,tādisaṁ harate phalaṁ;Kalyāṇakārī kalyāṇaṁ,pāpakārī ca pāpakaṁ;Pavuttaṁ tāta te bījaṁ,phalaṁ paccanubhossasī’ti.",
    "sn11.10:6": "Atha kho, bhikkhave, te isayo sīlavanto kalyāṇadhammā sambaraṁ asurindaṁ abhisapitvā – seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva – sambarassa asurindassa sammukhe antarahitā samuddatīre paṇṇakuṭīsu pāturahesuṁ. Atha kho, bhikkhave, sambaro asurindo tehi isīhi sīlavantehi kalyāṇadhammehi abhisapito rattiyā sudaṁ tikkhattuṁ ubbijjī\"ti.",
    "sn11.10:7": "Suvīraṁ susīmañceva,dhajaggaṁ vepacittino;Subhāsitaṁ jayañceva,kulāvakaṁ nadubbhiyaṁ;Verocana asurindo,isayo araññakañceva;Isayo ca samuddakāti."
}