{
    "sn51.30:1": "Atha kho sambahulā bhikkhū yena bhagavā tenupasaṅkamiṁsu … pe … ekamantaṁ nisinne kho te bhikkhū bhagavā etadavoca: \"katamā nu kho, bhikkhave, iddhi, katamo iddhipādo, katamā iddhi pāda bhāvanā, katamā iddhi pāda bhāvanāgāminī paṭipadā\"ti? \"Bhagavaṁmūlakā no, bhante, dhammā bhagavaṁnettikā … pe … .",
    "sn51.30:2": "\"Katamā ca, bhikkhave, iddhi? Idha, bhikkhave, bhikkhu anekavihitaṁ iddhividhaṁ paccanubhoti – ekopi hutvā bahudhā hoti … pe … yāva brahmalokāpi kāyena vasaṁ vatteti – ayaṁ vuccati, bhikkhave, iddhi.",
    "sn51.30:3": "Katamo ca, bhikkhave, iddhipādo? Yo, bhikkhave, maggo, yā paṭipadā iddhilābhāya iddhipaṭilābhāya saṁvattati – ayaṁ vuccati, bhikkhave, iddhipādo.",
    "sn51.30:4": "Katamā ca, bhikkhave, iddhi pāda bhāvanā? Idha, bhikkhave, bhikkhu chandasamādhippadhānasaṅkhārasamannāgataṁ iddhi pāda ṁ bhāveti, vīriyasamādhi … pe … cittasamādhi … vīmaṁsāsamādhippadhānasaṅkhārasamannāgataṁ iddhi pāda ṁ bhāveti – ayaṁ vuccati, bhikkhave, iddhi pāda bhāvanā.",
    "sn51.30:5": "Katamā ca, bhikkhave, iddhi pāda bhāvanāgāminī paṭipadā? Ayameva ariyo aṭṭhaṅgiko maggo, seyyathidaṁ – sammādiṭṭhi … pe … sammāsamādhi – ayaṁ vuccati, bhikkhave, iddhi pāda bhāvanāgāminī paṭipadā\"ti."
}