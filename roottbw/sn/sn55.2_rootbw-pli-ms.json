{
    "sn55.2:1": "\"Catūhi, bhikkhave, dhammehi samannāgato ariyasāvako sotāpanno hoti avinipātadhammo niyato sambodhiparāyaṇo.",
    "sn55.2:2": "Katamehi catūhi? Idha, bhikkhave, ariyasāvako buddhe aveccappasādena samannāgato hoti: ‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti. Dhamme … pe … saṅghe … pe … ariyakantehi sīlehi samannāgato hoti akhaṇḍehi … pe … samādhisaṁvattanikehi.",
    "sn55.2:3": "Idamavoca bhagavā. Idaṁ vatvāna sugato athāparaṁ etadavoca satthā:",
    "sn55.2:4": "\"Yesaṁ saddhā ca sīlañca,Pasādo dhammadassanaṁ;Te ve kālena paccenti,Brahmacariyogadhaṁ sukhan\"ti."
}