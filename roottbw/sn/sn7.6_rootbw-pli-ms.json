{
    "sn7.6:1": "Sāvatthinidānaṁ. Atha kho jaṭābhāradvājo brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jaṭābhāradvājo brāhmaṇo bhagavantaṁ gāthāya ajjhabhāsi:",
    "sn7.6:2": "\"Antojaṭā bahijaṭā,Jaṭāya jaṭitā pajā;Taṁ taṁ gotama pucchāmi,Ko imaṁ vijaṭaye jaṭan\"ti.",
    "sn7.6:3": "\"Sīle patiṭṭhāya naro sapañño,Cittaṁ paññañca bhāvayaṁ;Ātāpī nipako bhikkhu,So imaṁ vijaṭaye jaṭaṁ.",
    "sn7.6:4": "Yesaṁ rāgo ca doso ca,avijjā ca virājitā;Khīṇāsavā arahanto,tesaṁ vijaṭitā jaṭā.",
    "sn7.6:5": "Yattha nāmañca rūpañca,asesaṁ uparujjhati;Paṭighaṁ rūpasaññā ca,etthesā chijjate jaṭā\"ti.",
    "sn7.6:6": "Evaṁ vutte, jaṭābhāradvājo bhagavantaṁ etadavoca: \"Abhikkantaṁ, bho gotama … pe … aññataro ca panāyasmā bhāradvājo arahataṁ ahosī\"ti."
}