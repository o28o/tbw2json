{
    "sn4.11:1": "Ekaṁ samayaṁ bhagavā rājagahe vihārati gijjhakūṭe pabbate. Tena kho pana samayena bhagavā rattandhakāratimisāyaṁ abbhokāse nisinno hoti, devo ca ekamekaṁ phusāyati. Atha kho māro pāpimā bhagavato bhayaṁ chambhitattaṁ lomahaṁsaṁ uppādetukāmo yena bhagavā tenupasaṅkami; upasaṅkamitvā bhagavato avidūre mahante pāsāṇe padālesi.",
    "sn4.11:2": "Atha kho bhagavā \"māro ayaṁ pāpimā\" iti viditvā māraṁ pāpimantaṁ gāthāya ajjhabhāsi:",
    "sn4.11:3": "\"Sacepi kevalaṁ sabbaṁ,gijjhakūṭaṁ calessasi;Neva sammāvimuttānaṁ,buddhānaṁ atthi iñjitan\"ti.",
    "sn4.11:4": "Atha kho māro pāpimā \"jānāti maṁ bhagavā, jānāti maṁ sugato\"ti dukkhī dummano tatthevantaradhāyīti."
}