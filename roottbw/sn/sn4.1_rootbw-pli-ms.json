{
    "sn4.1:1": "Evaṁ me sutaṁ—​ekaṁ samayaṁ bhagavā uruvelāyaṁ vihārati najjā nerañjarāya tīre ajapālanigrodhamūle paṭhamābhisambuddho. Atha kho bhagavato rahogatassa paṭisallīnassa evaṁ cetaso parivitakko udapādi: \"mutto vatamhi tāya dukkarakārikāya. Sādhu mutto vatamhi tāya anatthasaṁhitāya dukkarakārikāya. Sādhu vatamhi mutto bodhiṁ samajjhagan\"ti.",
    "sn4.1:2": "Atha kho māro pāpimā bhagavato cetasā cetoparivitakkamaññāya yena bhagavā tenupasaṅkami; upasaṅkamitvā bhagavantaṁ gāthāya ajjhabhāsi:",
    "sn4.1:3": "\"Tapokammā apakkamma,ye na sujjhanti māṇavā;Asuddho maññasi suddho,suddhimaggā aparaddho\"ti.",
    "sn4.1:4": "Atha kho bhagavā \"māro ayaṁ pāpimā\" iti viditvā māraṁ pāpimantaṁ gāthāhi ajjhabhāsi:",
    "sn4.1:5": "\"Anatthasaṁhitaṁ ñatvā,yaṁ kiñci amaraṁ tapaṁ;Sabbaṁ natthāvahaṁ hoti,phiyārittaṁva dhammani.",
    "sn4.1:6": "Sīlaṁ samādhi paññañca,Maggaṁ bodhāya bhāvayaṁ;Pattosmi paramaṁ suddhiṁ,Nihato tvamasi antakā\"ti.",
    "sn4.1:7": "Atha kho māro pāpimā \"jānāti maṁ bhagavā, jānāti maṁ sugato\"ti, dukkhī dummano tatthevantaradhāyīti."
}