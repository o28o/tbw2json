{
    "sn36.6:1": "\"Assutavā, bhikkhave, puthujjano sukhampi vedanāṁ vedayati, dukkhampi vedanāṁ vedayati, adukkhamasukhampi vedanāṁ vedayati. Sutavā, bhikkhave, ariyasāvako sukhampi vedanāṁ vedayati, dukkhampi vedanāṁ vedayati, adukkhamasukhampi vedanāṁ vedayati. Tatra, bhikkhave, ko viseso ko adhippayāso kiṁ nānākaraṇaṁ sutavato ariyasāvakassa assutavatā puthujjanenā\"ti?",
    "sn36.6:2": "Sutavā ca kho, bhikkhave, ariyasāvako dukkhāya vedanāya phuṭṭho samāno na socati, na kilamati, na paridevati, na urattāḷiṁ kandati, na sammohaṁ āpajjati. So ekaṁ vedanāṁ vedayati – kāyikaṁ, na cetasikaṁ.",
    "sn36.6:3": "Seyyathāpi, bhikkhave, purisaṁ sallena vijjheyya. Tamenaṁ dutiyena sallena anuvedhaṁ na vijjheyya. Evañhi so, bhikkhave, puriso ekasallena vedanāṁ vedayati. Evameva kho, bhikkhave, sutavā ariyasāvako dukkhāya vedanāya phuṭṭho samāno na socati, na kilamati, na paridevati, na urattāḷiṁ kandati, na sammohaṁ āpajjati. So ekaṁ vedanāṁ vedayati – kāyikaṁ, na cetasikaṁ.",
    "sn36.6:4": "Na vedanāṁ vedayati sapañño,Sukhampi dukkhampi bahussutopi;Ayañca dhīrassa puthujjanena,Mahā viseso kusalassa hoti.",
    "sn36.6:5": "Saṅkhātadhammassa bahussutassa,Vipassato lokamimaṁ parañca;Iṭṭhassa dhammā na mathenti cittaṁ,Aniṭṭhato no paṭighātameti.",
    "sn36.6:6": "Tassānurodhā athavā virodhā,Vidhūpitā atthagatā na santi;Padañca ñatvā virajaṁ asokaṁ,Sammā pajānāti bhavassa pāragū\"ti."
}