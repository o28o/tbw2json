{
    "sn9.8:1": "Ekaṁ samayaṁ aññataro bhikkhu kosalesu vihārati aññatarasmiṁ vanasaṇḍe. Tena kho pana samayena so bhikkhu aññatarasmiṁ kule ativelaṁ ajjhogāḷhappatto vihārati. Atha kho yā tasmiṁ vanasaṇḍe adhivatthā devatā tassa bhikkhuno anukampikā atthakāmā taṁ bhikkhuṁ saṁvejetukāmā yā tasmiṁ kule kulagharaṇī, tassā vaṇṇaṁ abhinimminitvā yena so bhikkhu tenupasaṅkami; upasaṅkamitvā taṁ bhikkhuṁ gāthāya ajjhabhāsi:",
    "sn9.8:2": "\"Nadītīresu saṇṭhāne,sabhāsu rathiyāsu ca;Janā saṅgamma mantenti,mañca tañca kimantaran\"ti.",
    "sn9.8:3": "\"Bahūhi saddā paccūhā,khamitabbā tapassinā;Na tena maṅku hotabbaṁ,na hi tena kilissati.",
    "sn9.8:4": "Yo ca saddaparittāsī,vane vātamigo yathā;Lahucittoti taṁ āhu,nāssa sampajjate vatan\"ti."
}