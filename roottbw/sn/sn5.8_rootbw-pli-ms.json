{
    "sn5.8:1": "Sāvatthinidānaṁ. Atha kho sīsupacālā bhikkhunī pubbaṇhasamayaṁ nivāsetvā … pe … aññatarasmiṁ rukkhamūle divāvihāraṁ nisīdi.",
    "sn5.8:2": "\"Kaṁ nu uddissa muṇḍāsi,Samaṇī viya dissasi;Na ca rocesi pāsaṇḍaṁ,Kimiva carasi momūhā\"ti.",
    "sn5.8:3": "\"Ito bahiddhā pāsaṇḍā,diṭṭhīsu pasīdanti te;Na tesaṁ dhammaṁ rocemi,te dhammassa akovidā.",
    "sn5.8:4": "Atthi sakyakule jāto,buddho appaṭipuggalo;Sabbābhibhū māranudo,sabbatthamaparājito.",
    "sn5.8:5": "Sabbattha mutto asito,sabbaṁ passati cakkhumā;Sabbakammakkhayaṁ patto,vimutto upadhisaṅkhaye;So mayhaṁ bhagavā satthā,tassa rocemi sāsanan\"ti.",
    "sn5.8:6": "Atha kho māro pāpimā \"jānāti maṁ sīsupacālā bhikkhunī\"ti dukkhī dummano tatthevantaradhāyīti."
}