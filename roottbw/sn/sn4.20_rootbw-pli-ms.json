{
    "sn4.20:1": "Ekaṁ samayaṁ bhagavā kosalesu vihārati himavantapadese araññakuṭikāyaṁ. Atha kho bhagavato rahogatassa paṭisallīnassa evaṁ cetaso parivitakko udapādi: \"sakkā nu kho rajjaṁ kāretuṁ ahanaṁ aghātayaṁ ajinaṁ ajāpayaṁ asocaṁ asocāpayaṁ dhammenā\"ti?",
    "sn4.20:2": "Atha kho māro pāpimā bhagavato cetasā cetoparivitakkamaññāya yena bhagavā tenupasaṅkami; upasaṅkamitvā bhagavantaṁ etadavoca: \"kāretu, bhante, bhagavā rajjaṁ, kāretu, sugato, rajjaṁ ahanaṁ aghātayaṁ ajinaṁ ajāpayaṁ asocaṁ asocāpayaṁ dhammenā\"ti.",
    "sn4.20:3": "\"Pabbatassa suvaṇṇassa,jātarūpassa kevalo;Dvittāva nālamekassa,iti vidvā samañcare.",
    "sn4.20:4": "Yo dukkhamaddakkhi yatonidānaṁ,Kāmesu so jantu kathaṁ nameyya;Upadhiṁ viditvā saṅgoti loke,Tasseva jantu vinayāya sikkhe\"ti.",
    "sn4.20:5": "Atha kho māro pāpimā \"jānāti maṁ bhagavā, jānāti maṁ sugato\"ti dukkhī dummano tatthevantaradhāyīti.",
    "sn4.20:6": "Pāsāṇo sīho sakalikaṁ,Patirūpañca mānasaṁ;Pattaṁ āyatanaṁ piṇḍaṁ,Kassakaṁ rajjena te dasāti."
}