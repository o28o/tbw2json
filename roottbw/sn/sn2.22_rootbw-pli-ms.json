{
    "sn2.22:1": "Ekamantaṁ ṭhito kho khemo devaputto bhagavato santike imā gāthāyo abhāsi:",
    "sn2.22:2": "\"Caranti bālā dummedhā,amitteneva attanā;Karontā pāpakaṁ kammaṁ,yaṁ hoti kaṭukapphalaṁ.",
    "sn2.22:3": "Na taṁ kammaṁ kataṁ sādhu,yaṁ katvā anutappati;Yassa assumukho rodaṁ,vipākaṁ paṭisevati.",
    "sn2.22:4": "Tañca kammaṁ kataṁ sādhu,yaṁ katvā nānutappati;Yassa patīto sumano,vipākaṁ paṭisevati.",
    "sn2.22:5": "Paṭikacceva taṁ kayirā,yaṁ jaññā hitamattano;Na sākaṭikacintāya,mantā dhīro parakkame.",
    "sn2.22:6": "Yathā sākaṭiko maṭṭhaṁ,samaṁ hitvā mahāpathaṁ;Visamaṁ maggamāruyha,akkhacchinnova jhāyati.",
    "sn2.22:7": "Evaṁ dhammā apakkamma,adhammamanuvattiya;Mando maccumukhaṁ patto,akkhacchinnova jhāyatī\"ti."
}