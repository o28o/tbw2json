{
    "sn35.154:1": "Atha kho aññataro bhikkhu yena bhagavā tenupasaṅkami … pe … ekamantaṁ nisinno kho so bhikkhu bhagavantaṁ etadavoca: \"‘indriyasampanno, indriyasampanno’ti, bhante, vuccati. Kittāvatā nu kho, bhante, indriyasampanno hotī\"ti?",
    "sn35.154:2": "\"Cakkhundriye ce, bhikkhu, udayabbayānupassī vihāranto cakkhundriye nibbindati … pe … jivhindriye ce, bhikkhu, udayabbayānupassī vihāranto jivhindriye nibbindati … pe … manindriye ce, bhikkhu, udayabbayānupassī vihāranto manindriye nibbindati. Nibbindaṁ virajjati … pe … vimuttasmiṁ vimuttamiti ñāṇaṁ hoti. ‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti. Ettāvatā kho, bhikkhu, indriyasampanno hotī\"ti."
}