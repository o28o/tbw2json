{
    "sn22.52:1": "Sāvatthinidānaṁ. \"Rūpaṁ, bhikkhave, yoniso manasi karotha, rūpāniccatañca yathābhūtaṁ samanupassatha. Rūpaṁ, bhikkhave, bhikkhu yoniso manasi karonto, rūpāniccatañca yathābhūtaṁ samanupassanto rūpasmiṁ nibbindati. Nandikkhayā rāgakkhayo, rāgakkhayā nandikkhayo. Nandirāgakkhayā cittaṁ vimuttaṁ suvimuttanti vuccati. vedanāṁ, bhikkhave, yoniso manasi karotha, vedanāniccatañca yathābhūtaṁ samanupassatha. vedanāṁ, bhikkhave, bhikkhu yoniso manasi karonto, vedanāniccatañca yathābhūtaṁ samanupassanto vedanāya nibbindati. Nandikkhayā rāgakkhayo, rāgakkhayā nandikkhayo. Nandirāgakkhayā cittaṁ vimuttaṁ suvimuttanti vuccati.",
    "sn22.52:2": "Attadīpā paṭipadā,Dve ca honti aniccatā;Samanupassanā khandhā,Dve soṇā dve nandikkhayena cāti.",
    "sn22.52:3": "Nakulapitā anicco ca,Bhāro natumhākena ca;Attadīpena paññāso,Paṭhamo tena pavuccatīti."
}