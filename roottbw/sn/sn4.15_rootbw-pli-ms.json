{
    "sn4.15:1": "Evaṁ me sutaṁ—​ekaṁ samayaṁ bhagavā sāvatthiyaṁ vihārati jetavane anāthapiṇḍikassa ārāme. Atha kho māro pāpimā yena bhagavā tenupasaṅkami; upasaṅkamitvā bhagavantaṁ gāthāya ajjhabhāsi:",
    "sn4.15:2": "\"Antalikkhacaro pāso,yvāyaṁ carati mānaso;Tena taṁ bādhayissāmi,na me samaṇa mokkhasī\"ti.",
    "sn4.15:3": "\"Rūpā saddā rasā gandhā,Phoṭṭhabbā ca manoramā;Ettha me vigato chando,Nihato tvamasi antakā\"ti.",
    "sn4.15:4": "Atha kho māro pāpimā \"jānāti maṁ bhagavā, jānāti maṁ sugato\"ti dukkhī dummano tatthevantaradhāyīti."
}