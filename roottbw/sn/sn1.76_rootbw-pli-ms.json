{
    "sn1.76:1": "\"Kiṁ jīrati kiṁ na jīrati,kiṁsu uppathoti vuccati;Kiṁsu dhammānaṁ paripantho,kiṁsu rattindivakkhayo;Kiṁ malaṁ brahmacariyassa,kiṁ sinānamanodakaṁ.",
    "sn1.76:2": "Kati lokasmiṁ chiddāni,yattha vittaṁ na tiṭṭhati;Bhagavantaṁ puṭṭhumāgamma,kathaṁ jānemu taṁ mayan\"ti.",
    "sn1.76:3": "\"Rūpaṁ jīrati maccānaṁ,nāmagottaṁ na jīrati;Rāgo uppathoti vuccati.",
    "sn1.76:4": "Lobho dhammānaṁ paripantho,Vayo rattindivakkhayo;Itthī malaṁ brahmacariyassa,Etthāyaṁ sajjate pajā;Tapo ca brahmacariyañca,Taṁ sinānamanodakaṁ.",
    "sn1.76:5": "Cha lokasmiṁ chiddāni,yattha vittaṁ na tiṭṭhati;Ālasyañca pamādo ca,anuṭṭhānaṁ asaṁyamo;Niddā tandī ca te chidde,sabbaso taṁ vivajjaye\"ti."
}