{
    "sn9.7:1": "Ekaṁ samayaṁ āyasmā nāgadatto kosalesu vihārati aññatarasmiṁ vanasaṇḍe. Tena kho pana samayena āyasmā nāgadatto atikālena gāmaṁ pavisati, atidivā paṭikkamati. Atha kho yā tasmiṁ vanasaṇḍe adhivatthā devatā āyasmato nāgadattassa anukampikā atthakāmā āyasmantaṁ nāgadattaṁ saṁvejetukāmā yenāyasmā nāgadatto tenupasaṅkami; upasaṅkamitvā āyasmantaṁ nāgadattaṁ gāthāhi ajjhabhāsi:",
    "sn9.7:2": "\"Kāle pavisa nāgadatta,Divā ca āgantvā ativelacārī;Saṁsaṭṭho gāhaṭṭhehi,Samānasukhadukkho.",
    "sn9.7:3": "Bhāyāmi nāgadattaṁ suppagabbhaṁ,Kulesu vinibaddhaṁ;Mā heva maccurañño balavato,Antakassa vasaṁ upesī\"ti.",
    "sn9.7:4": "Atha kho āyasmā nāgadatto tāya devatāya saṁvejito saṁvegamāpādīti."
}