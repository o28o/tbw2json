{
    "sn47.40:1": "\"Satipaṭṭhānañca vo, bhikkhave, desessāmi satipaṭṭhānabhāvanañca satipaṭṭhānabhāvanāgāminiñca paṭipadāṁ. Taṁ suṇātha.",
    "sn47.40:2": "Katamā ca, bhikkhave, satipaṭṭhānabhāvanā? Idha, bhikkhave, bhikkhu samudayadhammānupassī kāyasmiṁ vihārati, vayadhammānupassī kāyasmiṁ vihārati, samudayavayadhammānupassī kāyasmiṁ vihārati, ātāpī sampajāno satimā, vineyya loke abhijjhādomanassaṁ. Samudayadhammānupassī vedanāsu vihārati … pe … samudayadhammānupassī citte vihārati … pe … samudayadhammānupassī dhammesu vihārati, vayadhammānupassī dhammesu vihārati, samudayavayadhammānupassī dhammesu vihārati, ātāpī sampajāno satimā, vineyya loke abhijjhādomanassaṁ. Ayaṁ vuccati, bhikkhave, satipaṭṭhānabhāvanā.",
    "sn47.40:3": "Katamā ca, bhikkhave, satipaṭṭhānabhāvanāgāminī paṭipadā? Ayameva ariyo aṭṭhaṅgiko maggo, seyyathidaṁ – sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi. Ayaṁ vuccati, bhikkhave, satipaṭṭhānabhāvanāgāminī paṭipadā\"ti.",
    "sn47.40:4": "Ananussutaṁ virāgo,viraddho bhāvanā sati;Aññā chandaṁ pariññāya,bhāvanā vibhaṅgena cāti."
}