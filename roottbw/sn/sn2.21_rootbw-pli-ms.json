{
    "sn2.21:1": "Evaṁ me sutaṁ—​ekaṁ samayaṁ bhagavā sāvatthiyaṁ vihārati jetavane anāthapiṇḍikassa ārāme. Atha kho sivo devaputto abhikkantāya rattiyā abhikkantavaṇṇo kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho sivo devaputto bhagavato santike imā gāthāyo abhāsi:",
    "sn2.21:2": "\"Sabbhireva samāsetha,sabbhi kubbetha santhavaṁ;Sataṁ saddhammamaññāya,seyyo hoti na pāpiyo.",
    "sn2.21:3": "Sabbhireva samāsetha,sabbhi kubbetha santhavaṁ;Sataṁ saddhammamaññāya,paññā labbhati nāññato.",
    "sn2.21:4": "Sabbhireva samāsetha,sabbhi kubbetha santhavaṁ;Sataṁ saddhammamaññāya,sokamajjhe na socati.",
    "sn2.21:5": "Sabbhireva samāsetha,sabbhi kubbetha santhavaṁ;Sataṁ saddhammamaññāya,ñātimajjhe virocati.",
    "sn2.21:6": "Sabbhireva samāsetha,sabbhi kubbetha santhavaṁ;Sataṁ saddhammamaññāya,sattā gacchanti suggatiṁ.",
    "sn2.21:7": "Sabbhireva samāsetha,sabbhi kubbetha santhavaṁ;Sataṁ saddhammamaññāya,sattā tiṭṭhanti sātatan\"ti.",
    "sn2.21:8": "Atha kho bhagavā sivaṁ devaputtaṁ gāthāya paccabhāsi:",
    "sn2.21:9": "\"Sabbhireva samāsetha,sabbhi kubbetha santhavaṁ;Sataṁ saddhammamaññāya,sabbadukkhā pamuccatī\"ti."
}