{
    "sn11.19:1": "Sāvatthiyaṁ jetavane. \"Bhūtapubbaṁ, bhikkhave, sakko devānamindo mātaliṁ saṅgāhakaṁ āmantesi: ‘yojehi, samma mātali, sahassayuttaṁ ājaññarathaṁ, uyyānabhūmiṁ gacchāma subhūmiṁ dassanāyā’ti. ‘Evaṁ, bhaddantavā’ti kho, bhikkhave, mātali saṅgāhako sakkassa devānamindassa paṭissutvā sahassayuttaṁ ājaññarathaṁ yojetvā sakkassa devānamindassa paṭivedesi: ‘yutto kho te, mārisa, sahassayutto ājaññaratho. Yassadāni kālaṁ maññasī’ti.",
    "sn11.19:2": "‘Yañhi devā manussā ca,taṁ namassanti vāsava;Atha ko nāma so yakkho,yaṁ tvaṁ sakka namassasī’ti.",
    "sn11.19:3": "‘Yo idha sammāsambuddho,asmiṁ loke sadevake;Anomanāmaṁ satthāraṁ,taṁ namassāmi mātali.",
    "sn11.19:4": "Yesaṁ rāgo ca doso ca,avijjā ca virājitā;Khīṇāsavā arahanto,te namassāmi mātali.",
    "sn11.19:5": "Ye rāgadosavinayā,avijjāsamatikkamā;Sekkhā apacayārāmā,appamattānusikkhare;Te namassāmi mātalī’ti.",
    "sn11.19:6": "‘Seṭṭhā hi kira lokasmiṁ,ye tvaṁ sakka namassasi;Ahampi te namassāmi,ye namassasi vāsavā’ti.",
    "sn11.19:7": "Idaṁ vatvāna maghavā,devarājā sujampati;Bhagavantaṁ namassitvā,pamukho rathamāruhī\"ti."
}