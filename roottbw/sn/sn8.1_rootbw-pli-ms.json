{
    "sn8.1:1": "Evaṁ me sutaṁ—​ekaṁ samayaṁ āyasmā vaṅgīso āḷaviyaṁ vihārati aggāḷave cetiye āyasmatā nigrodhakappena upajjhāyena saddhiṁ. Tena kho pana samayena āyasmā vaṅgīso navako hoti acirapabbajito ohiyyako vihārapālo.",
    "sn8.1:2": "\"Nikkhantaṁ vata maṁ santaṁ,agārasmānagāriyaṁ;Vitakkā upadhāvanti,pagabbhā kaṇhato ime.",
    "sn8.1:3": "Uggaputtā mahissāsā,sikkhitā daḷhadhammino;Samantā parikireyyuṁ,sahassaṁ apalāyinaṁ.",
    "sn8.1:4": "Sacepi etato bhiyyo,āgamissanti itthiyo;Neva maṁ byādhayissanti,dhamme samhi patiṭṭhitaṁ.",
    "sn8.1:5": "Sakkhī hi me sutaṁ etaṁ,buddhassādiccabandhuno;Nibbānagamanaṁ maggaṁ,tattha me nirato mano.",
    "sn8.1:6": "Evañce maṁ vihārantaṁ,pāpima upagacchasi;Tathā maccu karissāmi,na me maggampi dakkhasī\"ti."
}