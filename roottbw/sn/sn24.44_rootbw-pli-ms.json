{
    "sn24.44:1": "\"Adukkhamasukhī attā hoti arogo paraṁ maraṇā\"ti? \"Bhagavaṁmūlakā no, bhante, dhammā … pe …",
    "sn24.44:2": "\"Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati: ‘adukkhamasukhī attā hoti arogo paraṁ maraṇā’ti. Vedanāya sati … saññāya sati … saṅkhāresu sati … viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati: ‘adukkhamasukhī attā hoti arogo paraṁ maraṇā’ti.",
    "sn24.44:3": "Taṁ kiṁ maññatha, bhikkhave, rūpaṁ niccaṁ vā aniccaṁ vā\"ti? \"Aniccaṁ, bhante\" … pe … vipariṇāmadhammaṁ, api nu taṁ anupādāya evaṁ diṭṭhi uppajjeyya: ‘adukkhamasukhī attā hoti arogo paraṁ maraṇā’\"ti? \"No hetaṁ, bhante\". \"Iti kho, bhikkhave, dukkhe sati, dukkhaṁ upādāya, dukkhaṁ abhinivissa evaṁ diṭṭhi uppajjati: ‘adukkhamasukhī attā hoti arogo paraṁ maraṇā’\"ti. \"Vedanā … saññā … saṅkhārā … viññāṇaṁ niccaṁ vā aniccaṁ vā\"ti? \"Aniccaṁ, bhante\" … pe … vipariṇāmadhammaṁ, api nu taṁ anupādāya evaṁ diṭṭhi uppajjeyya: ‘adukkhamasukhī attā hoti arogo paraṁ maraṇā’\"ti? \"No hetaṁ, bhante\". \"Iti kho, bhikkhave, dukkhe sati, dukkhaṁ upādāya, dukkhaṁ abhinivissa evaṁ diṭṭhi uppajjati: ‘adukkhamasukhī attā hoti arogo paraṁ maraṇā’\"ti. Chabbīsatimaṁ.",
    "sn24.44:4": "Vātaṁ etaṁ mama so,attā no ca me siyā;Natthi karoto hetu ca,mahādiṭṭhena aṭṭhamaṁ.",
    "sn24.44:5": "Sassato asassato ceva,antānantavā ca vuccati;Taṁ jīvaṁ aññaṁ jīvañca,tathāgatena cattāro.",
    "sn24.44:6": "Rūpī attā hoti arūpī ca attā hoti,Rūpī ca arūpī ca attā hoti;Neva rūpī nārūpī attā hoti,Ekantasukhī attā hoti.",
    "sn24.44:7": "Ekantadukkhī attā hoti,Sukhadukkhī attā hoti;Adukkhamasukhī attā hoti,Arogo paraṁ maraṇāti;Ime chabbīsati suttā,Dutiyavārena desitā."
}