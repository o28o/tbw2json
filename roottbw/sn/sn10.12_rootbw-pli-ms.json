{
    "sn10.12:1": "Evaṁ me sutaṁ—​ekaṁ samayaṁ bhagavā āḷaviyaṁ vihārati āḷavakassa yakkhassa bhavane. Atha kho āḷavako yakkho yena bhagavā tenupasaṅkami; upasaṅkamitvā bhagavantaṁ etadavoca: \"nikkhama, samaṇā\"ti.",
    "sn10.12:2": "\"Kiṁsūdha vittaṁ purisassa seṭṭhaṁ,Kiṁsu suciṇṇaṁ sukhamāvahāti;Kiṁsu have sādutaraṁ rasānaṁ,Kathaṁjīviṁ jīvitamāhu seṭṭhan\"ti.",
    "sn10.12:3": "\"Saddhīdha vittaṁ purisassa seṭṭhaṁ,Dhammo suciṇṇo sukhamāvahāti;Saccaṁ have sādutaraṁ rasānaṁ,Paññājīviṁ jīvitamāhu seṭṭhan\"ti.",
    "sn10.12:4": "\"Kathaṁsu tarati oghaṁ,kathaṁsu tarati aṇṇavaṁ;Kathaṁsu dukkhamacceti,kathaṁsu parisujjhatī\"ti.",
    "sn10.12:5": "\"Saddhāya tarati oghaṁ,appamādena aṇṇavaṁ;Vīriyena dukkhamacceti,paññāya parisujjhatī\"ti.",
    "sn10.12:6": "\"Kathaṁsu labhate paññaṁ,kathaṁsu vindate dhanaṁ;Kathaṁsu kittiṁ pappoti,kathaṁ mittāni ganthati;Asmā lokā paraṁ lokaṁ,kathaṁ pecca na socatī\"ti.",
    "sn10.12:7": "\"Saddahāno arahataṁ,dhammaṁ nibbānapattiyā;Sussūsaṁ labhate paññaṁ,appamatto vicakkhaṇo.",
    "sn10.12:8": "Patirūpakārī dhuravā,uṭṭhātā vindate dhanaṁ;Saccena kittiṁ pappoti,dadaṁ mittāni ganthati;Asmā lokā paraṁ lokaṁ,evaṁ pecca na socati.",
    "sn10.12:9": "Yassete caturo dhammā,saddhassa gharamesino;Saccaṁ dhammo dhiti cāgo,sa ve pecca na socati.",
    "sn10.12:10": "Iṅgha aññepi pucchassu,puthū samaṇabrāhmaṇe;Yadi saccā dhammā cāgā,khantyā bhiyyodha vijjatī\"ti.",
    "sn10.12:11": "\"Kathaṁ nu dāni puccheyyaṁ,puthū samaṇabrāhmaṇe;Yohaṁ ajja pajānāmi,yo attho samparāyiko.",
    "sn10.12:12": "Atthāya vata me buddho,vāsāyāḷavimāgamā;Yohaṁ ajja pajānāmi,yattha dinnaṁ mahapphalaṁ.",
    "sn10.12:13": "So ahaṁ vicarissāmi,Gāmā gāmaṁ purā puraṁ;Namassamāno sambuddhaṁ,Dhammassa ca sudhammatan\"ti.",
    "sn10.12:14": "Indako sakka sūci ca,Maṇibhaddo ca sānu ca;Piyaṅkara punabbasu sudatto ca,Dve sukkā cīraāḷavīti dvādasa."
}