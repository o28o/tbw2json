{
    "sn6.8:1": "Sāvatthinidānaṁ. Tena kho pana samayena bhagavā divāvihāragato hoti paṭisallīno. Atha kho subrahmā ca paccekabrahmā suddhāvāso ca paccekabrahmā yena bhagavā tenupasaṅkamiṁsu; upasaṅkamitvā paccekaṁ dvārabāhaṁ nissāya aṭṭhaṁsu. Atha kho suddhāvāso paccekabrahmā katamodakatissakaṁ bhikkhuṁ ārabbha bhagavato santike imaṁ gāthaṁ abhāsi:",
    "sn6.8:2": "\"Appameyyaṁ paminanto,Kodha vidvā vikappaye;Appameyyaṁ pamāyinaṁ,Nivutaṁ taṁ maññe akissavan\"ti."
}