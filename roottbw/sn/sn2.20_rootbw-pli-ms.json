{
    "sn2.20:1": "Ekamantaṁ ṭhito kho anāthapiṇḍiko devaputto bhagavato santike imā gāthāyo abhāsi:",
    "sn2.20:2": "\"Idañhi taṁ jetavanaṁ,isisaṅghanisevitaṁ;Āvutthaṁ dhammarājena,pītisañjananaṁ mama.",
    "sn2.20:3": "Kammaṁ vijjā ca dhammo ca,sīlaṁ jīvitamuttamaṁ;Etena maccā sujjhanti,na gottena dhanena vā.",
    "sn2.20:4": "Tasmā hi paṇḍito poso,sampassaṁ atthamattano;Yoniso vicine dhammaṁ,evaṁ tattha visujjhati.",
    "sn2.20:5": "Sāriputtova paññāya,sīlena upasamena ca;Yopi pāraṅgato bhikkhu,etāvaparamo siyā\"ti.",
    "sn2.20:6": "Idamavoca anāthapiṇḍiko devaputto. Idaṁ vatvā bhagavantaṁ abhivādetvā padakkhiṇaṁ katvā tatthevantaradhāyi.",
    "sn2.20:7": "Atha kho bhagavā tassā rattiyā accayena bhikkhū āmantesi: \"imaṁ, bhikkhave, rattiṁ aññataro devaputto abhikkantāya rattiyā abhikkantavaṇṇo kevalakappaṁ jetavanaṁ obhāsetvā yenāhaṁ tenupasaṅkami; upasaṅkamitvā maṁ abhivādetvā ekamantaṁ aṭṭhāsi. Ekamantaṁ ṭhito kho, bhikkhave, so devaputto mama santike imā gāthāyo abhāsi:",
    "sn2.20:8": "‘Idañhi taṁ jetavanaṁ,isisaṅghanisevitaṁ;Āvutthaṁ dhammarājena,pītisañjananaṁ mama.",
    "sn2.20:9": "Kammaṁ vijjā ca dhammo ca,sīlaṁ jīvitamuttamaṁ;Etena maccā sujjhanti,na gottena dhanena vā.",
    "sn2.20:10": "Tasmā hi paṇḍito poso,sampassaṁ atthamattano;Yoniso vicine dhammaṁ,evaṁ tattha visujjhati.",
    "sn2.20:11": "Sāriputtova paññāya,sīlena upasamena ca;Yopi pāraṅgato bhikkhu,etāvaparamo siyā’ti.",
    "sn2.20:12": "Idamavoca, bhikkhave, so devaputto. Idaṁ vatvā maṁ abhivādetvā padakkhiṇaṁ katvā tatthevantaradhāyī\"ti.",
    "sn2.20:13": "Evaṁ vutte, āyasmā ānando bhagavantaṁ etadavoca: \"so hi nūna, bhante, anāthapiṇḍiko devaputto bhavissati. Anāthapiṇḍiko gahapati āyasmante sāriputte abhippasanno ahosī\"ti.",
    "sn2.20:14": "Candimaso ca veṇḍu ca,Dīghalaṭṭhi ca nandano;Candano vāsudatto ca,Subrahmā kakudhena ca;Uttaro navamo vutto,Dasamo anāthapiṇḍikoti."
}