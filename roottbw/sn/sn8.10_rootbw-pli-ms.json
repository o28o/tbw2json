{
    "sn8.10:1": "Ekaṁ samayaṁ bhagavā rājagahe vihārati isigilipasse kāḷasilāyaṁ mahatā bhikkhusaṅghena saddhiṁ pañcamattehi bhikkhusatehi sabbeheva arahantehi. Tesaṁ sudaṁ āyasmā mahāmoggallāno cetasā cittaṁ samannesati vippamuttaṁ nirupadhiṁ.",
    "sn8.10:2": "Atha kho āyasmā vaṅgīso uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: \"paṭibhāti maṁ, bhagavā, paṭibhāti maṁ, sugatā\"ti.",
    "sn8.10:3": "\"Nagassa passe āsīnaṁ,muniṁ dukkhassa pāraguṁ;Sāvakā payirupāsanti,tevijjā maccuhāyino.",
    "sn8.10:4": "Te cetasā anupariyeti,Moggallāno mahiddhiko;Cittaṁ nesaṁ samannesaṁ,Vippamuttaṁ nirūpadhiṁ.",
    "sn8.10:5": "Evaṁ sabbaṅgasampannaṁ,Muniṁ dukkhassa pāraguṁ;Anekākārasampannaṁ,Payirupāsanti gotaman\"ti."
}