{
    "sn35.155:1": "Atha kho aññataro bhikkhu yena bhagavā tenupasaṅkami … pe … ekamantaṁ nisinno kho so bhikkhu bhagavantaṁ etadavoca: \"‘dhammakathiko, dhammakathiko’ti, bhante, vuccati. Kittāvatā nu kho, bhante, dhammakathiko hotī\"ti?",
    "sn35.155:2": "\"Cakkhussa ce, bhikkhu, nibbidāya virāgāya nirodhāya dhammaṁ deseti, ‘dhammakathiko bhikkhū’ti alaṁvacanāya. Cakkhussa ce, bhikkhu, nibbidāya virāgāya nirodhāya paṭipanno hoti, ‘dhammānudhammappaṭipanno bhikkhū’ti alaṁvacanāya. Cakkhussa ce, bhikkhu, nibbidā virāgā nirodhā anupādāvimutto hoti, ‘diṭṭhadhammanibbānappatto bhikkhū’ti alaṁvacanāya … pe … jivhāya ce, bhikkhu, nibbidāya virāgāya nirodhāya dhammaṁ deseti, ‘dhammakathiko bhikkhū’ti alaṁvacanāya … pe … manassa ce, bhikkhu, nibbidāya virāgāya nirodhāya dhammaṁ deseti, ‘dhammakathiko bhikkhū’ti alaṁvacanāya. Manassa ce, bhikkhu, nibbidāya virāgāya nirodhāya paṭipanno hoti, ‘dhammānudhammappaṭipanno bhikkhū’ti alaṁvacanāya. Manassa ce, bhikkhu, nibbidā virāgā nirodhā anupādāvimutto hoti, ‘diṭṭhadhammanibbānappatto bhikkhū’ti alaṁvacanāyā\"ti.",
    "sn35.155:3": "Kammaṁ cattāri sappāyā,anantevāsi kimatthiyā;Atthi nu kho pariyāyo,indriyakathikena cāti.",
    "sn35.155:4": "Yogakkhemi ca loko ca,Gahapati devadahena ca;Navapurāṇena paṇṇāso,Tatiyo tena vuccatīti."
}