{
    "sn6.11:1": "Evaṁ me sutaṁ—​ekaṁ samayaṁ bhagavā rājagahe vihārati sappinītīre. Atha kho brahmā sanaṅkumāro abhikkantāya rattiyā abhikkantavaṇṇo kevalakappaṁ sappinītīraṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho brahmā sanaṅkumāro bhagavato santike imaṁ gāthaṁ abhāsi:",
    "sn6.11:2": "\"Khattiyo seṭṭho janetasmiṁ,ye gottapaṭisārino;Vijjācaraṇasampanno,so seṭṭho devamānuse\"ti.",
    "sn6.11:3": "Idamavoca brahmā sanaṅkumāro. Samanuñño satthā ahosi. Atha kho brahmā sanaṅkumāro \"samanuñño me satthā\"ti bhagavantaṁ abhivādetvā padakkhiṇaṁ katvā tatthevantaradhāyīti."
}