{
    "sn44.11:1": "Ekaṁ samayaṁ āyasmā sabhiyo kaccāno ñātike vihārati giñjakāvasathe. Atha kho vacchagotto paribbājako yenāyasmā sabhiyo kaccāno tenupasaṅkami; upasaṅkamitvā āyasmatā sabhiyena kaccānena saddhiṁ sammodi. Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vacchagotto paribbājako āyasmantaṁ sabhiyaṁ kaccānaṁ etadavoca:",
    "sn44.11:2": "\"Kiṁ nu kho, bho kaccāna, hoti ca na ca hoti tathāgato paraṁ maraṇā\"ti? \"Abyākataṁ kho etaṁ, vaccha, bhagavatā: ‘hoti ca na ca hoti tathāgato paraṁ maraṇā’\"ti. \"Kiṁ pana, bho kaccāna, neva hoti na na hoti tathāgato paraṁ maraṇā\"ti? \"Etampi kho, vaccha, abyākataṁ bhagavatā: ‘neva hoti na na hoti tathāgato paraṁ maraṇā’\"ti.",
    "sn44.11:3": "\"‘Kiṁ nu kho, bho kaccāna, hoti tathāgato paraṁ maraṇā’ti, iti puṭṭho samāno:",
    "sn44.11:4": "Khemātherī anurādho,sāriputtoti koṭṭhiko;Moggallāno ca vaccho ca,kutūhalasālānando;Sabhiyo ekādasamanti.",
    "sn44.11:5": "Saḷāyatanavedanā,mātugāmo jambukhādako;Sāmaṇḍako moggallāno,citto gāmaṇi saṅkhataṁ;Abyākatanti dasadhāti."
}