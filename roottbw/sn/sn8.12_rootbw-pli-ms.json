{
    "sn8.12:1": "Ekaṁ samayaṁ āyasmā vaṅgīso sāvatthiyaṁ vihārati jetavane anāthapiṇḍikassa ārāme. Tena kho pana samayena āyasmā vaṅgīso aciraarahattappatto hutvā vimuttisukhaṁ paṭisaṁvedī tāyaṁ velāyaṁ imā gāthāyo abhāsi:",
    "sn8.12:2": "\"Kāveyyamattā vicarimha pubbe,Gāmā gāmaṁ purā puraṁ;Athaddasāma sambuddhaṁ,Saddhā no upapajjatha.",
    "sn8.12:3": "So me dhammamadesesi,khandhāyatanadhātuyo;Tassāhaṁ dhammaṁ sutvāna,pabbajiṁ anagāriyaṁ.",
    "sn8.12:4": "Bahunnaṁ vata atthāya,bodhiṁ ajjhagamā muni;Bhikkhūnaṁ bhikkhunīnañca,ye niyāmagataddasā.",
    "sn8.12:5": "Svāgataṁ vata me āsi,mama buddhassa santike;Tisso vijjā anuppattā,kataṁ buddhassa sāsanaṁ.",
    "sn8.12:6": "Pubbenivāsaṁ jānāmi,Dibbacakkhuṁ visodhitaṁ;Tevijjo iddhipattomhi,Cetopariyāyakovido\"ti.",
    "sn8.12:7": "Nikkhantaṁ arati ceva,pesalā atimaññanā;Ānandena subhāsitā,sāriputtapavāraṇā;Parosahassaṁ koṇḍañño,moggallānena gaggarā;Vaṅgīsena dvādasāti."
}