{
    "sn52.1:1": "Evaṁ me sutaṁ—​ekaṁ samayaṁ āyasmā anuruddho sāvatthiyaṁ vihārati jetavane anāthapiṇḍikassa ārāme. Atha kho āyasmato anuruddhassa rahogatassa paṭisallīnassa evaṁ cetaso parivitakko udapādi: \"yesaṁ kesañci cattāro satipaṭṭhānā viraddhā, viraddho tesaṁ ariyo maggo sammā dukkhakkhayagāmī. Yesaṁ kesañci cattāro satipaṭṭhānā āraddhā, āraddho tesaṁ ariyo maggo sammā dukkhakkhayagāmī\"ti.",
    "sn52.1:2": "Atha kho āyasmā mahāmoggallāno āyasmato anuruddhassa cetasā cetoparivitakkamaññāya – seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva – āyasmato anuruddhassa sammukhe pāturahosi. Atha kho āyasmā mahāmoggallāno āyasmantaṁ anuruddhaṁ etadavoca:",
    "sn52.1:3": "\"Idhāvuso, bhikkhu ajjhattaṁ kāye samudayadhammānupassī vihārati, ajjhattaṁ kāye vayadhammānupassī vihārati, ajjhattaṁ kāye samudayavayadhammānupassī vihārati ātāpī sampajāno satimā, vineyya loke abhijjhādomanassaṁ.",
    "sn52.1:4": "So sace ākaṅkhati: ‘appaṭikūle paṭikūlasaññī vihareyyan’ti, paṭikūlasaññī tattha vihārati; sace ākaṅkhati: ‘paṭikūle appaṭikūlasaññī vihareyyan’ti, appaṭikūlasaññī tattha vihārati; sace ākaṅkhati: ‘appaṭikūle ca paṭikūle ca paṭikūlasaññī vihareyyan’ti, paṭikūlasaññī tattha vihārati; sace ākaṅkhati: ‘paṭikūle ca appaṭikūle ca appaṭikūlasaññī vihareyyan’ti, appaṭikūlasaññī tattha vihārati; sace ākaṅkhati: ‘appaṭikūlañca paṭikūlañca tadubhayaṁ abhinivajjetvā upekkhako vihareyyaṁ sato sampajāno’ti, upekkhako tattha vihārati sato sampajāno.",
    "sn52.1:5": "Ajjhattaṁ vedanāsu samudayadhammānupassī vihārati, ajjhattaṁ vedanāsu vayadhammānupassī vihārati, ajjhattaṁ vedanāsu samudayavayadhammānupassī vihārati ātāpī sampajāno satimā, vineyya loke abhijjhādomanassaṁ. Bahiddhā vedanāsu samudayadhammānupassī vihārati, bahiddhā vedanāsu vayadhammānupassī vihārati, bahiddhā vedanāsu samudayavayadhammānupassī vihārati ātāpī sampajāno satimā, vineyya loke abhijjhādomanassaṁ. Ajjhattabahiddhā vedanāsu samudayadhammānupassī vihārati, ajjhattabahiddhā vedanāsu vayadhammānupassī vihārati, ajjhattabahiddhā vedanāsu samudayavayadhammānupassī vihārati ātāpī sampajāno satimā, vineyya loke abhijjhādomanassaṁ.",
    "sn52.1:6": "So sace ākaṅkhati: ‘appaṭikūle paṭikūlasaññī vihareyyan’ti, paṭikūlasaññī tattha vihārati; sace ākaṅkhati: ‘paṭikūle appaṭikūlasaññī vihareyyan’ti, appaṭikūlasaññī tattha vihārati; sace ākaṅkhati: ‘appaṭikūle ca paṭikūle ca paṭikūlasaññī vihareyyan’ti, paṭikūlasaññī tattha vihārati; sace ākaṅkhati: ‘paṭikūle ca appaṭikūle ca appaṭikūlasaññī vihareyyan’ti, appaṭikūlasaññī tattha vihārati; sace ākaṅkhati: ‘appaṭikūlañca paṭikūlañca tadubhayaṁ abhinivajjetvā upekkhako vihareyyaṁ sato sampajāno’ti, upekkhako tattha vihārati sato sampajāno.",
    "sn52.1:7": "Ajjhattaṁ citte … pe … bahiddhā citte … pe … ajjhattabahiddhā citte samudayadhammānupassī vihārati … ajjhattabahiddhā citte vayadhammānupassī vihārati … ajjhattabahiddhā citte samudayavayadhammānupassī vihārati ātāpī … pe … abhijjhādomanassaṁ.",
    "sn52.1:8": "So sace ākaṅkhati: ‘appaṭikūle paṭikūlasaññī vihareyyan’ti, paṭikūlasaññī tattha vihārati … pe … upekkhako tattha vihārati sato sampajāno.",
    "sn52.1:9": "Ajjhattaṁ dhammesu … pe … bahiddhā dhammesu … pe … ajjhattabahiddhā dhammesu samudayadhammānupassī vihārati … ajjhattabahiddhā dhammesu vayadhammānupassī vihārati … ajjhattabahiddhā dhammesu samudayavayadhammānupassī vihārati ātāpī sampajāno satimā, vineyya loke abhijjhādomanassaṁ.",
    "sn52.1:10": "So sace ākaṅkhati: ‘appaṭikūle paṭikūlasaññī vihareyyan’ti, paṭikūlasaññī tattha vihārati … pe … upekkhako tattha vihārati sato sampajāno."
}