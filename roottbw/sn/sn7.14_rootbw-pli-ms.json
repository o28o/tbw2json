{
    "sn7.14:1": "Sāvatthinidānaṁ. Atha kho aññataro brāhmaṇamahāsālo lūkho lūkhapāvuraṇo yena bhagavā tenupasaṅkami; upasaṅkamitvā bhagavatā saddhiṁ sammodi. Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinnaṁ kho taṁ brāhmaṇamahāsālaṁ bhagavā etadavoca: \"Kiṁ nu tvaṁ, brāhmaṇa, lūkho lūkhapāvuraṇo\"ti?",
    "sn7.14:2": "‘Yehi jātehi nandissaṁ,yesañca bhavamicchisaṁ;Te maṁ dārehi sampuccha,sāva vārenti sūkaraṁ.",
    "sn7.14:3": "Asantā kira maṁ jammā,tāta tātāti bhāsare;Rakkhasā puttarūpena,te jahanti vayogataṁ.",
    "sn7.14:4": "Assova jiṇṇo nibbhogo,khādanā apanīyati;Bālakānaṁ pitā thero,parāgāresu bhikkhati.",
    "sn7.14:5": "Daṇḍova kira me seyyo,yañce puttā anassavā;Caṇḍampi goṇaṁ vāreti,atho caṇḍampi kukkuraṁ.",
    "sn7.14:6": "Andhakāre pure hoti,gambhīre gādhamedhati;Daṇḍassa ānubhāvena,khalitvā patitiṭṭhatī’\"ti.",
    "sn7.14:7": "Atha kho so brāhmaṇamahāsālo bhagavato santike imā gāthāyo pariyāpuṇitvā sabhāyaṁ mahājanakāye sannipatite puttesu ca sannisinnesu abhāsi:",
    "sn7.14:8": "\"Yehi jātehi nandissaṁ,yesañca bhavamicchisaṁ;Te maṁ dārehi sampuccha,sāva vārenti sūkaraṁ.",
    "sn7.14:9": "Asantā kira maṁ jammā,tāta tātāti bhāsare;Rakkhasā puttarūpena,te jahanti vayogataṁ.",
    "sn7.14:10": "Assova jiṇṇo nibbhogo,khādanā apanīyati;Bālakānaṁ pitā thero,parāgāresu bhikkhati.",
    "sn7.14:11": "Daṇḍova kira me seyyo,yañce puttā anassavā;Caṇḍampi goṇaṁ vāreti,atho caṇḍampi kukkuraṁ.",
    "sn7.14:12": "Andhakāre pure hoti,gambhīre gādhamedhati;Daṇḍassa ānubhāvena,khalitvā patitiṭṭhatī\"ti.",
    "sn7.14:13": "Atha kho naṁ brāhmaṇamahāsālaṁ puttā gharaṁ netvā nhāpetvā paccekaṁ dussayugena acchādesuṁ. Atha kho so brāhmaṇamahāsālo ekaṁ dussayugaṁ ādāya yena bhagavā tenupasaṅkami; upasaṅkamitvā bhagavatā saddhiṁ sammodi. Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho brāhmaṇamahāsālo bhagavantaṁ etadavoca: \"Mayaṁ, bho gotama, brāhmaṇā nāma acariyassa acariyadhanaṁ pariyesāma. Paṭiggaṇhatu me bhavaṁ gotamo acariyadhanan\"ti. Paṭiggahesi bhagavā anukampāṁ upādāya."
}