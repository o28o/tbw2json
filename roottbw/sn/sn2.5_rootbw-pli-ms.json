{
    "sn2.5:1": "Sāvatthinidānaṁ. Atha kho dāmali devaputto abhikkantāya rattiyā abhikkantavaṇṇo kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho dāmali devaputto bhagavato santike imaṁ gāthaṁ abhāsi:",
    "sn2.5:2": "\"Karaṇīyametaṁ brāhmaṇena,Padhānaṁ akilāsunā;Kāmānaṁ vippahānena,Na tenāsīsate bhavan\"ti.",
    "sn2.5:3": "\"Natthi kiccaṁ brāhmaṇassa, (dāmalīti bhagavā)Katakicco hi brāhmaṇo;Yāva na gādhaṁ labhati nadīsu,Āyūhati sabbagattebhi jantu;Gādhañca laddhāna thale ṭhito yo,Nāyūhatī pāragato hi sova.",
    "sn2.5:4": "Esūpamā dāmali brāhmaṇassa,Khīṇāsavassa nipakassa jhāyino;Pappuyya jātimaraṇassa antaṁ,Nāyūhatī pāragato hi so\"ti."
}