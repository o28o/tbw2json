{
    "sn37.34:1": "\"Pañcahi, bhikkhave, vaḍḍhīhi vaḍḍhamānā ariyasāvikā ariyāya vaḍḍhiyā vaḍḍhati sārādāyinī ca hoti varādāyinī ca kāyassa. Katamehi pañcahi? Saddhāya vaḍḍhati, sīlena vaḍḍhati, sutena vaḍḍhati, cāgena vaḍḍhati, paññāya vaḍḍhati – imehi kho, bhikkhave, pañcahi vaḍḍhīhi vaḍḍhamānā ariyasāvikā ariyāya vaḍḍhiyā vaḍḍhati, sārādāyinī ca hoti, varādāyinī ca kāyassāti.",
    "sn37.34:2": "Saddhāya sīlena ca yādha vaḍḍhati,Paññāya cāgena sutena cūbhayaṁ;Sā tādisī sīlavatī upāsikā,Ādīyati sāramidheva attano\"ti."
}