{
    "sn4.5:1": "Ekaṁ samayaṁ bhagavā bārāṇasiyaṁ vihārati isipatane migadāye. Tatra kho bhagavā bhikkhū āmantesi: \"bhikkhavo\"ti.",
    "sn4.5:2": "\"Muttāhaṁ, bhikkhave, sabbapāsehi ye dibbā ye ca mānusā. Tumhepi, bhikkhave, muttā sabbapāsehi ye dibbā ye ca mānusā. Caratha, bhikkhave, cārikaṁ bahujanahitāya bahujanasukhāya lokānukampāya atthāya hitāya sukhāya devamanussānaṁ. Mā ekena dve agamittha. Desetha, bhikkhave, dhammaṁ ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāsetha. Santi sattā apparajakkhajātikā, assavanatā dhammassa parihāyanti. Bhavissanti dhammassa aññātāro. Ahampi, bhikkhave, yena uruvelā senānigamo tenupasaṅkamissāmi dhammadesanāyā\"ti.",
    "sn4.5:3": "\"Baddhosi sabbapāsehi,ye dibbā ye ca mānusā;Mahābandhanabaddhosi,na me samaṇa mokkhasī\"ti.",
    "sn4.5:4": "\"Muttāhaṁ sabbapāsehi,Ye dibbā ye ca mānusā;Mahābandhanamuttomhi,Nihato tvamasi antakā\"ti.",
    "sn4.5:5": "Atha kho māro pāpimā … pe … tatthevantaradhāyīti."
}