{
    "sn1.49:1": "\"Yedha maccharino loke,kadariyā paribhāsakā;Aññesaṁ dadamānānaṁ,antarāyakarā narā.",
    "sn1.49:2": "Kīdiso tesaṁ vipāko,samparāyo ca kīdiso;Bhagavantaṁ puṭṭhumāgamma,kathaṁ jānemu taṁ mayan\"ti.",
    "sn1.49:3": "\"Yedha maccharino loke,kadariyā paribhāsakā;Aññesaṁ dadamānānaṁ,antarāyakarā narā.",
    "sn1.49:4": "Nirayaṁ tiracchānayoniṁ,yamalokaṁ upapajjare;Sace enti manussattaṁ,dalidde jāyare kule.",
    "sn1.49:5": "Coḷaṁ piṇḍo ratī khiḍḍā,yattha kicchena labbhati;Parato āsīsare bālā,tampi tesaṁ na labbhati;Diṭṭhe dhammesa vipāko,samparāye ca duggatī\"ti.",
    "sn1.49:6": "\"Itihetaṁ vijānāma,aññaṁ pucchāma gotama;Yedha laddhā manussattaṁ,vadaññū vītamaccharā.",
    "sn1.49:7": "Buddhe pasannā dhamme ca,saṅghe ca tibbagāravā;Kīdiso tesaṁ vipāko,samparāyo ca kīdiso;Bhagavantaṁ puṭṭhumāgamma,kathaṁ jānemu taṁ mayan\"ti.",
    "sn1.49:8": "\"Yedha laddhā manussattaṁ,vadaññū vītamaccharā;Buddhe pasannā dhamme ca,saṅghe ca tibbagāravā;Ete saggā pakāsanti,yattha te upapajjare.",
    "sn1.49:9": "Sace enti manussattaṁ,aḍḍhe ājāyare kule;Coḷaṁ piṇḍo ratī khiḍḍā,yatthākicchena labbhati.",
    "sn1.49:10": "Parasambhatesu bhogesu,vāsavāttīva modare;Diṭṭhe dhammesa vipāko,samparāye ca suggatī\"ti."
}