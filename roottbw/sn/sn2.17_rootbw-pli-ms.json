{
    "sn2.17:1": "Ekamantaṁ ṭhito kho subrahmā devaputto bhagavantaṁ gāthāya ajjhabhāsi:",
    "sn2.17:2": "\"Niccaṁ utrastamidaṁ cittaṁ,niccaṁ ubbiggamidaṁ mano;Anuppannesu kicchesu,atho uppatitesu ca;Sace atthi anutrastaṁ,taṁ me akkhāhi pucchito\"ti.",
    "sn2.17:3": "\"Nāññatra bojjhā tapasā,nāññatrindriyasaṁvarā;Nāññatra sabbanissaggā,sotthiṁ passāmi pāṇinan\"ti.",
    "sn2.17:4": "Idamavoca … pe … tatthevantaradhāyīti."
}