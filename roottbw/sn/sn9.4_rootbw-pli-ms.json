{
    "sn9.4:1": "Ekaṁ samayaṁ sambahulā bhikkhū kosalesu vihāranti aññatarasmiṁ vanasaṇḍe. Atha kho te bhikkhū vassaṁvuṭṭhā temāsaccayena cārikaṁ pakkamiṁsu. Atha kho yā tasmiṁ vanasaṇḍe adhivatthā devatā te bhikkhū apassantī paridevamānā tāyaṁ velāyaṁ imaṁ gāthaṁ abhāsi:",
    "sn9.4:2": "\"Arati viya mejja khāyati,Bahuke disvāna vivitte āsane;Te cittakathā bahussutā,Kome gotamasāvakā gatā\"ti.",
    "sn9.4:3": "Evaṁ vutte, aññatarā devatā taṁ devataṁ gāthāya paccabhāsi:",
    "sn9.4:4": "\"Māgadhaṁ gatā kosalaṁ gatā,Ekacciyā pana vajjibhūmiyā;Magā viya asaṅgacārino,Aniketā vihāranti bhikkhavo\"ti."
}