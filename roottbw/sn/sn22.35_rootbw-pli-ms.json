{
    "sn22.35:1": "Sāvatthinidānaṁ. Atha kho aññataro bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so bhikkhu bhagavantaṁ etadavoca: \"sādhu me, bhante, bhagavā saṅkhittena dhammaṁ desetu; yamahaṁ bhagavato dhammaṁ sutvā eko vūpakaṭṭho, appamatto ātāpī pahitatto vihareyyan\"ti.",
    "sn22.35:2": "\"Yathā kathaṁ pana tvaṁ, bhikkhu, mayā saṅkhittena bhāsitassa vitthārena atthaṁ ājānāsī\"ti?",
    "sn22.35:3": "\"Sādhu sādhu, bhikkhu. Sādhu kho tvaṁ, bhikkhu, mayā saṅkhittena bhāsitassa vitthārena atthaṁ ājānāsi. Rūpañce, bhikkhu, anuseti tena saṅkhaṁ gacchati. vedanāñce … saññañce … saṅkhāre ce … viññāṇañce anuseti tena saṅkhaṁ gacchati. Rūpañce, bhikkhu, nānuseti na tena saṅkhaṁ gacchati. vedanāñce … saññañce … saṅkhāre ce … viññāṇañce nānuseti na tena saṅkhaṁ gacchati. Imassa kho, bhikkhu, mayā saṅkhittena, bhāsitassa evaṁ vitthārena attho daṭṭhabbo\"ti.",
    "sn22.35:4": "Atha kho so bhikkhu bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi.",
    "sn22.35:5": "Atha kho so bhikkhu eko vūpakaṭṭho appamatto ātāpī pahitatto vihāranto nacirasseva – yassatthāya kulaputtā sammadeva agārasmā anagāriyaṁ pabbajanti, tadanuttaraṁ – brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi. \"Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā\"ti abbhaññāsi. Aññataro ca pana so bhikkhu arahataṁ ahosīti."
}