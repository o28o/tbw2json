{
    "sn35.32:1": "\"Sabbamaññitasamugghātasappāyaṁ vo, bhikkhave, paṭipadāṁ desessāmi. Taṁ suṇātha. Katamā ca sā, bhikkhave, sabbamaññitasamugghātasappāyā paṭipadā?",
    "sn35.32:2": "Taṁ kiṁ maññatha, bhikkhave, cakkhu niccaṁ vā aniccaṁ vā\"ti?",
    "sn35.32:3": "\"Aniccaṁ, bhante\".",
    "sn35.32:4": "\"Yaṁ panāniccaṁ dukkhaṁ vā taṁ sukhaṁ vā\"ti?",
    "sn35.32:5": "\"Dukkhaṁ, bhante\".",
    "sn35.32:6": "\"Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: ‘etaṁ mama, esohamasmi, eso me attā’\"ti?",
    "sn35.32:7": "\"No hetaṁ bhante\".",
    "sn35.32:8": "\"Rūpā … pe … cakkhuviññāṇaṁ … cakkhusamphasso nicco vā anicco vā\"ti?",
    "sn35.32:9": "\"Anicco, bhante\" … pe … .",
    "sn35.32:10": "\"Yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi niccaṁ vā aniccaṁ vā\"ti?",
    "sn35.32:11": "\"Aniccaṁ, bhante\".",
    "sn35.32:12": "\"Yaṁ panāniccaṁ dukkhaṁ vā taṁ sukhaṁ vā\"ti?",
    "sn35.32:13": "\"Dukkhaṁ, bhante\".",
    "sn35.32:14": "\"Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: ‘etaṁ mama, esohamasmi, eso me attā’\"ti?",
    "sn35.32:15": "\"No hetaṁ, bhante\" … pe … .",
    "sn35.32:16": "\"Jivhā niccā vā aniccā vā\"ti?",
    "sn35.32:17": "\"Aniccā, bhante\" … pe … .",
    "sn35.32:18": "\"Rasā … jivhāviññāṇaṁ … jivhāsamphasso … pe … yampidaṁ jivhāsamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi niccaṁ vā aniccaṁ vā\"ti?",
    "sn35.32:19": "\"Aniccaṁ, bhante\" … pe … dhammā … manoviññāṇaṁ … manosamphasso nicco vā anicco vā\"ti?",
    "sn35.32:20": "\"Anicco, bhante\".",
    "sn35.32:21": "\"Yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi niccaṁ vā aniccaṁ vā\"ti?",
    "sn35.32:22": "\"Aniccaṁ, bhante\".",
    "sn35.32:23": "\"Yaṁ panāniccaṁ dukkhaṁ vā taṁ sukhaṁ vā\"ti?",
    "sn35.32:24": "\"Dukkhaṁ bhante\".",
    "sn35.32:25": "\"Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: ‘etaṁ mama, esohamasmi, eso me attā’\"ti?",
    "sn35.32:26": "\"No hetaṁ, bhante\".",
    "sn35.32:27": "\"Evaṁ passaṁ, bhikkhave, sutavā ariyasāvako cakkhusmimpi nibbindati, rūpesupi nibbindati, cakkhuviññāṇepi nibbindati, cakkhusamphassepi nibbindati. Yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi nibbindati … pe … jivhāyapi nibbindati, rasesupi … pe … yampidaṁ jivhāsamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi nibbindati … pe … . Manasmimpi nibbindati, dhammesupi nibbindati, manoviññāṇepi nibbindati, manosamphassepi nibbindati. Yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi nibbindati. Nibbindaṁ virajjati; virāgā vimuccati; vimuttasmiṁ vimuttamiti ñāṇaṁ hoti. ‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti.",
    "sn35.32:28": "Sabbañca dvepi pahānā,parijānāpare duve;Ādittaṁ addhabhūtañca,sāruppā dve ca sappāyā;Vaggo tena pavuccatīti."
}