{
    "sn5.6:1": "Sāvatthinidānaṁ. Atha kho cālā bhikkhunī pubbaṇhasamayaṁ nivāsetvā … pe … aññatarasmiṁ rukkhamūle divāvihāraṁ nisīdi.",
    "sn5.6:2": "\"Kiṁ nu jātiṁ na rocesi,jāto kāmāni bhuñjati;Ko nu taṁ idamādapayi,jātiṁ mā roca bhikkhunī\"ti.",
    "sn5.6:3": "\"Jātassa maraṇaṁ hoti,jāto dukkhāni phussati;Bandhaṁ vadhaṁ pariklesaṁ,tasmā jātiṁ na rocaye.",
    "sn5.6:4": "Buddho dhammamadesesi,jātiyā samatikkamaṁ;Sabbadukkhappahānāya,so maṁ sacce nivesayi.",
    "sn5.6:5": "Ye ca rūpūpagā sattā,ye ca arūpaṭṭhāyino;Nirodhaṁ appajānantā,āgantāro punabbhavan\"ti.",
    "sn5.6:6": "Atha kho māro pāpimā \"jānāti maṁ cālā bhikkhunī\"ti dukkhī dummano tatthevantaradhāyīti."
}