{
    "sn35.94:1": "Sāvatthinidānaṁ. \"Chayime, bhikkhave, phassāyatanā adantā aguttā arakkhitā asaṁvutā dukkhādhivāhā honti. Katame cha?",
    "sn35.94:2": "Chayime, bhikkhave, phassāyatanā sudantā suguttā surakkhitā susaṁvutā sukhādhivāhā honti. Katame cha?",
    "sn35.94:3": "\"Saḷeva phassāyatanāni bhikkhavo,Asaṁvuto yattha dukkhaṁ nigacchati;Tesañca ye saṁvaraṇaṁ avedisuṁ,Saddhādutiyā vihārantānavassutā.",
    "sn35.94:4": "Disvāna rūpāni manoramāni,Athopi disvāna amanoramāni;Manorame rāgapathaṁ vinodaye,Na cāppiyaṁ meti manaṁ padosaye.",
    "sn35.94:5": "Saddañca sutvā dubhayaṁ piyāppiyaṁ,Piyamhi sadde na samucchito siyā;Athoppiye dosagataṁ vinodaye,Na cāppiyaṁ meti manaṁ padosaye.",
    "sn35.94:6": "Gandhañca ghatvā surabhiṁ manoramaṁ,Athopi ghatvā asuciṁ akantiyaṁ;Akantiyasmiṁ paṭighaṁ vinodaye,Chandānunīto na ca kantiye siyā.",
    "sn35.94:7": "Rasañca bhotvāna asāditañca sāduṁ,Athopi bhotvāna asādumekadā;Sāduṁ rasaṁ nājjhosāya bhuñje,Virodhamāsādusu nopadaṁsaye.",
    "sn35.94:8": "Phassena phuṭṭho na sukhena majje,Dukkhena phuṭṭhopi na sampavedhe;Phassadvayaṁ sukhadukkhe upekkhe,Anānuruddho aviruddha kenaci.",
    "sn35.94:9": "Papañcasaññā itarītarā narā,Papañcayantā upayanti saññino;Manomayaṁ gehasitañca sabbaṁ,Panujja nekkhammasitaṁ irīyati.",
    "sn35.94:10": "Evaṁ mano chassu yadā subhāvito,Phuṭṭhassa cittaṁ na vikampate kvaci;Te rāgadose abhibhuyya bhikkhavo,Bhavattha jātimaraṇassa pāragā\"ti."
}