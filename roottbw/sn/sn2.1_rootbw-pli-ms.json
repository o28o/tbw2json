{
    "sn2.1:1": "Evaṁ me sutaṁ—​ekaṁ samayaṁ bhagavā sāvatthiyaṁ vihārati jetavane anāthapiṇḍikassa ārāme. Atha kho kassapo devaputto abhikkantāya rattiyā abhikkantavaṇṇo kevalakappaṁ jetavanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho kassapo devaputto bhagavantaṁ etadavoca:",
    "sn2.1:2": "\"Subhāsitassa sikkhetha,samaṇūpāsanassa ca;Ekāsanassa ca raho,cittavūpasamassa cā\"ti.",
    "sn2.1:3": "Idamavoca kassapo devaputto; samanuñño satthā ahosi. Atha kho kassapo devaputto \"samanuñño me satthā\"ti bhagavantaṁ abhivādetvā padakkhiṇaṁ katvā tatthevantaradhāyīti."
}