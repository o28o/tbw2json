{
    "sn15.10:1": "Ekaṁ samayaṁ bhagavā rājagahe vihārati gijjhakūṭe pabbate. Tatra kho bhagavā bhikkhū āmantesi: \"bhikkhavo\"ti.",
    "sn15.10:2": "\"Anamataggoyaṁ, bhikkhave, saṁsāro … pe … ekapuggalassa, bhikkhave, kappaṁ sandhāvato saṁsarato siyā evaṁ mahā aṭṭhikaṅkalo aṭṭhipuñjo aṭṭhirāsi yathāyaṁ vepullo pabbato, sace saṁhārako assa, sambhatañca na vinasseyya. Taṁ kissa hetu? Anamataggoyaṁ, bhikkhave, saṁsāro … pe … alaṁ vimuccitun\"ti.",
    "sn15.10:3": "Idamavoca bhagavā. Idaṁ vatvāna sugato athāparaṁ etadavoca satthā:",
    "sn15.10:4": "\"Ekassekena kappena,puggalassaṭṭhisañcayo;Siyā pabbatasamo rāsi,iti vuttaṁ mahesinā.",
    "sn15.10:5": "So kho panāyaṁ akkhāto,vepullo pabbato mahā;Uttaro gijjhakūṭassa,magadhānaṁ giribbaje.",
    "sn15.10:6": "Yato ca ariyasaccāni,sammappaññāya passati;Dukkhaṁ dukkhasamup pādaṁ,dukkhassa ca atikkamaṁ;Ariyaṁ caṭṭhaṅgikaṁ maggaṁ,dukkhūpasamagāminaṁ.",
    "sn15.10:7": "Sa sattakkhattuṁparamaṁ,sandhāvitvāna puggalo;Dukkhassantakaro hoti,sabbasaṁyojanakkhayā\"ti.",
    "sn15.10:8": "Tiṇakaṭṭhañca pathavī,assu khīrañca pabbataṁ;Sāsapā sāvakā gaṅgā,daṇḍo ca puggalena cāti."
}