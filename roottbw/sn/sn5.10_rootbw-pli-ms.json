{
    "sn5.10:1": "Sāvatthinidānaṁ. Atha kho vajirā bhikkhunī pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi. Sāvatthiyaṁ piṇḍāya caritvā pacchābhattaṁ piṇḍapātapaṭikkantā yena andhavanaṁ tenupasaṅkami divāvihārāya. Andhavanaṁ ajjhogāhetvā aññatarasmiṁ rukkhamūle divāvihāraṁ nisīdi.",
    "sn5.10:2": "\"Kenāyaṁ pakato satto,kuvaṁ sattassa kārako;Kuvaṁ satto samuppanno,kuvaṁ satto nirujjhatī\"ti.",
    "sn5.10:3": "Atha kho vajirāya bhikkhuniyā etadahosi: \"ko nu khvāyaṁ manusso vā amanusso vā gāthaṁ bhāsatī\"ti? Atha kho vajirāya bhikkhuniyā etadahosi: \"māro kho ayaṁ pāpimā mama bhayaṁ chambhitattaṁ lomahaṁsaṁ uppādetukāmo samādhimhā cāvetukāmo gāthaṁ bhāsatī\"ti.",
    "sn5.10:4": "\"Kiṁ nu sattoti paccesi,māra diṭṭhigataṁ nu te;Suddhasaṅkhārapuñjoyaṁ,nayidha sattupalabbhati.",
    "sn5.10:5": "Yathā hi aṅgasambhārā,hoti saddo ratho iti;Evaṁ khandhesu santesu,hoti sattoti sammuti.",
    "sn5.10:6": "Dukkhameva hi sambhoti,dukkhaṁ tiṭṭhati veti ca;Nāññatra dukkhā sambhoti,nāññaṁ dukkhā nirujjhatī\"ti.",
    "sn5.10:7": "Atha kho māro pāpimā \"jānāti maṁ vajirā bhikkhunī\"ti dukkhī dummano tatthevantaradhāyīti.",
    "sn5.10:8": "Āḷavikā ca somā ca,Gotamī vijayā saha;Uppalavaṇṇā ca cālā,Upacālā sīsupacālā ca;Selā vajirāya te dasāti."
}