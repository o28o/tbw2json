{
    "sn7.16:1": "Sāvatthinidānaṁ. Tena kho pana samayena paccanīkasāto nāma brāhmaṇo sāvatthiyaṁ paṭivasati. Atha kho paccanīkasātassa brāhmaṇassa etadahosi: \"yannūnāhaṁ yena samaṇo gotamo tenupasaṅkameyyaṁ. Yaṁ yadeva samaṇo gotamo bhāsissati taṁ tadevassāhaṁ paccanīkāssan\"ti.",
    "sn7.16:2": "\"Na paccanīkasātena,suvijānaṁ subhāsitaṁ;Upakkiliṭṭhacittena,sārambhabahulena ca.",
    "sn7.16:3": "Yo ca vineyya sārambhaṁ,appasādañca cetaso;Āghātaṁ paṭinissajja,sa ve jaññā subhāsitan\"ti.",
    "sn7.16:4": "Evaṁ vutte, paccanīkasāto brāhmaṇo bhagavantaṁ etadavoca: \"Abhikkantaṁ, bho gotama, abhikkantaṁ, bho gotama … pe … upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan\"ti."
}