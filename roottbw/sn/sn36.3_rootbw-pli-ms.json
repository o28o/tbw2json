{
    "sn36.3:1": "\"Tisso imā, bhikkhave, vedanā. Katamā tisso? Sukhā vedanā, dukkhā vedanā, adukkhamasukhā vedanā. Sukhāya, bhikkhave, vedanāya rāgānusayo pahātabbo, dukkhāya vedanāya paṭighānusayo pahātabbo, adukkhamasukhāya vedanāya avijjānusayo pahātabbo.",
    "sn36.3:2": "Sukhaṁ vedayamānassa,vedanāṁ appajānato;So rāgānusayo hoti,anissaraṇadassino.",
    "sn36.3:3": "Dukkhaṁ vedayamānassa,vedanāṁ appajānato;Paṭighānusayo hoti,anissaraṇadassino.",
    "sn36.3:4": "Adukkhamasukhaṁ santaṁ,bhūripaññena desitaṁ;Tañcāpi abhinandati,neva dukkhā pamuccati.",
    "sn36.3:5": "Yato ca bhikkhu ātāpī,sampajaññaṁ na riñcati;Tato so vedanā sabbā,parijānāti paṇḍito.",
    "sn36.3:6": "So vedanā pariññāya,diṭṭhe dhamme anāsavo;Kāyassa bhedā dhammaṭṭho,saṅkhyaṁ nopeti vedagū\"ti."
}