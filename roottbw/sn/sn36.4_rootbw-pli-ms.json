{
    "sn36.4:1": "\"Assutavā, bhikkhave, puthujjano yaṁ vācaṁ bhāsati: ‘atthi mahāsamudde pātālo’ti. Taṁ kho panetaṁ, bhikkhave, assutavā puthujjano asantaṁ avijjamānaṁ evaṁ vācaṁ bhāsati: ‘atthi mahāsamudde pātālo’ti. Sārīrikānaṁ kho etaṁ, bhikkhave, dukkhānaṁ vedanānaṁ adhivacanaṁ yadidaṁ ‘pātālo’ti.",
    "sn36.4:2": "Yo etā nādhivāseti,uppannā vedanā dukhā;Sārīrikā pāṇaharā,yāhi phuṭṭho pavedhati.",
    "sn36.4:3": "Akkandati parodati,dubbalo appathāmako;Na so pātāle paccuṭṭhāsi,atho gādhampi nājjhagā.",
    "sn36.4:4": "Yo cetā adhivāseti,uppannā vedanā dukhā;Sārīrikā pāṇaharā,yāhi phuṭṭho na vedhati;Sa ve pātāle paccuṭṭhāsi,atho gādhampi ajjhagā\"ti."
}