{
    "sn10.6:1": "Ekaṁ samayaṁ āyasmā anuruddho sāvatthiyaṁ vihārati jetavane anāthapiṇḍikassa ārāme. Tena kho pana samayena āyasmā anuruddho rattiyā paccūsasamayaṁ paccuṭṭhāya dhammapadāni bhāsati. Atha kho piyaṅkaramātā yakkhinī puttakaṁ evaṁ tosesi:",
    "sn10.6:2": "\"Mā saddaṁ kari piyaṅkara,Bhikkhu dhammapadāni bhāsati;Api ca dhammapadaṁ vijāniya,Paṭipajjema hitāya no siyā.",
    "sn10.6:3": "Pāṇesu ca saṁyamāmase,Sampajānamusā na bhaṇāmase;Sikkhema susīlyamattano,Api muccema pisācayoniyā\"ti."
}