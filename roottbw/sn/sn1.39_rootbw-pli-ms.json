{
    "sn1.39:1": "Evaṁ me sutaṁ—​ekaṁ samayaṁ bhagavā vesāliyaṁ vihārati mahāvane kūṭāgārasālāyaṁ. Atha kho kokanadā pajjunnassa dhītā abhikkantāya rattiyā abhikkantavaṇṇā kevalakappaṁ mahāvanaṁ obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhitā kho sā devatā kokanadā pajjunnassa dhītā bhagavato santike imā gāthāyo abhāsi:",
    "sn1.39:2": "\"Vesālīyaṁ vane vihārantaṁ,Aggaṁ sattassa sambuddhaṁ;Kokanadāhamasmi abhivande,Kokanadā pajjunnassa dhītā.",
    "sn1.39:3": "Sutameva pure āsi,Dhammo cakkhumatānubuddho;Sāhaṁ dāni sakkhi jānāmi,Munino desayato sugatassa.",
    "sn1.39:4": "Ye keci ariyaṁ dhammaṁ,Vigarahantā caranti dummedhā;Upenti roruvaṁ ghoraṁ,Cirarattaṁ dukkhaṁ anubhavanti.",
    "sn1.39:5": "Ye ca kho ariye dhamme,Khantiyā upasamena upetā;Pahāya mānusaṁ dehaṁ,Devakāyaṁ paripūressantī\"ti."
}