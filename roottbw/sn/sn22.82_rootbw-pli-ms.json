{
    "sn22.82:1": "Ekaṁ samayaṁ bhagavā sāvatthiyaṁ vihārati pubbārāme migāramātupāsāde mahatā bhikkhusaṅghena saddhiṁ. Tena kho pana samayena bhagavā tadahuposathe pannarase puṇṇāya puṇṇamāya rattiyā bhikkhusaṅghaparivuto ajjhokāse nisinno hoti.",
    "sn22.82:2": "Atha kho aññataro bhikkhu uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: \"puccheyyāhaṁ, bhante, bhagavantaṁ kiñcideva desaṁ, sace me bhagavā okāsaṁ karoti pañhassa veyyākaraṇāyā\"ti?",
    "sn22.82:3": "\"Ime kho, bhikkhu, pañcupādānakkhandhā; seyyathidaṁ – rūpupādānakkhandho … pe … viññāṇupādānakkhandho\"ti.",
    "sn22.82:4": "\"Ime kho pana, bhante, pañcupādānakkhandhā kiṁmūlakā\"ti?",
    "sn22.82:5": "\"Siyā pana, bhante, pañcupādānakkhandhesu chandarāgavemattatā\"ti?",
    "sn22.82:6": "\"Kittāvatā nu kho, bhante, khandhānaṁ khandhādhivacanan\"ti?",
    "sn22.82:7": "\"Ko nu kho, bhante, hetu ko paccayo rūpakkhandhassa paññāpanāya; ko hetu ko paccayo vedanākkhandhassa paññāpanāya; ko hetu ko paccayo saññākkhandhassa paññāpanāya; ko hetu ko paccayo saṅkhārakkhandhassa paññāpanāya; ko hetu ko paccayo viññāṇakkhandhassa paññāpanāyā\"ti?",
    "sn22.82:8": "\"Kathaṁ nu kho, bhante, sakkāyadiṭṭhi hotī\"ti?",
    "sn22.82:9": "\"Kathaṁ pana, bhante, sakkāyadiṭṭhi na hotī\"ti?",
    "sn22.82:10": "\"Ko nu kho, bhante, rūpassa assādo, ko ādīnavo, kiṁ nissaraṇaṁ; ko vedanāya … ko saññāya … ko saṅkhārānaṁ … ko viññāṇassa assādo, ko ādīnavo, kiṁ nissaraṇan\"ti?",
    "sn22.82:11": "\"Kathaṁ nu kho, bhante, jānato, kathaṁ passato imasmiñca saviññāṇake kāye bahiddhā ca sabbanimittesu ahaṅkāramamaṅkāramānānusayā na hontī\"ti?",
    "sn22.82:12": "Tena kho pana samayena aññatarassa bhikkhuno evaṁ cetaso parivitakko udapādi: \"iti kira bho rūpaṁ anattā, vedanā … saññā … saṅkhārā … viññāṇaṁ anattā; anattakatāni kammāni kathamattānaṁ phusissantī\"ti.",
    "sn22.82:13": "\"Ṭhānaṁ kho panetaṁ, bhikkhave, vijjati yaṁ idhekacco moghapuriso avidvā avijjāgato taṇhādhipateyyena cetasā satthusāsanaṁ atidhāvitabbaṁ maññeyya. ‘Iti kira, bho, rūpaṁ anattā, vedanā … saññā … saṅkhārā … viññāṇaṁ anattā. Anattakatāni kammāni kathamattānaṁ phusissantī’ti? Paṭipucchāvinītā kho me tumhe, bhikkhave, tatra tatra tesu tesu dhammesu.",
    "sn22.82:14": "Taṁ kiṁ maññatha, bhikkhave, rūpaṁ niccaṁ vā aniccaṁ vā\"ti? \"Aniccaṁ, bhante\". \"Vedanā … saññā … saṅkhārā … viññāṇaṁ niccaṁ vā aniccaṁ vā\"ti? \"Aniccaṁ, bhante\". \"Yaṁ panāniccaṁ dukkhaṁ vā taṁ sukhaṁ vā\"ti? \"Dukkhaṁ, bhante\". \"Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: ‘etaṁ mama, esohamasmi, eso me attā’\"ti? \"No hetaṁ, bhante\".",
    "sn22.82:15": "\"Dve khandhā taññeva siyaṁ,adhivacanañca hetunā;Sakkāyena duve vuttā,assādaviññāṇakena ca;Ete dasavidhā vuttā,hoti bhikkhu pucchāyā\"ti.",
    "sn22.82:16": "Assādo dve samudayā,arahantehi apare dve;Sīho khajjanī piṇḍolyaṁ,pālileyyena puṇṇamāti."
}