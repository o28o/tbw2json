{
    "sn1.36:1": "Ekaṁ samayaṁ bhagavā sāvatthiyaṁ vihārati jetavane anāthapiṇḍikassa ārāme. Atha kho sambahulā satullapakāyikā devatāyo abhikkantāya rattiyā abhikkantavaṇṇā kevalakappaṁ jetavanaṁ obhāsetvā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ aṭṭhaṁsu.",
    "sn1.36:2": "\"Saddhā dutiyā purisassa hoti,No ce assaddhiyaṁ avatiṭṭhati;Yaso ca kittī ca tatvassa hoti,Saggañca so gacchati sarīraṁ vihāyā\"ti.",
    "sn1.36:3": "Atha kho aparā devatā bhagavato santike imā gāthāyo abhāsi:",
    "sn1.36:4": "\"Kodhaṁ jahe vippajaheyya mānaṁ,Saṁyojanaṁ sabbamatikkameyya;Taṁ nāmarūpasmimasajjamānaṁ,Akiñcanaṁ nānupatanti saṅgā\"ti.",
    "sn1.36:5": "\"Pamādamanuyuñjanti,bālā dummedhino janā;Appamādañca medhāvī,dhanaṁ seṭṭhaṁva rakkhati.",
    "sn1.36:6": "Mā pamādamanuyuñjetha,mā kāmarati santhavaṁ;Appamatto hi jhāyanto,pappoti paramaṁ sukhan\"ti."
}