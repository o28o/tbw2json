{
    "sn3.7:1": "Sāvatthinidānaṁ. Ekamantaṁ nisinno kho rājā pasenadi kosalo bhagavantaṁ etadavoca: \"Idhāhaṁ, bhante, aḍḍākārāṇe nisinno passāmi khattiyamahāsālepi brāhmaṇamahāsālepi gahapatimahāsālepi aḍḍhe mahaddhane mahābhoge pahūtajātarūparajate pahūtavittūpakaraṇe pahūtadhanadhaññe kāmahetu kāmanidānaṁ kāmādhikaraṇaṁ sampajānamusā bhāsante. Tassa mayhaṁ, bhante, etadahosi: ‘alaṁ dāni me aḍḍākārāṇena, bhadramukho dāni aḍḍākārāṇena paññāyissatī’\"ti.",
    "sn3.7:2": "\"Evametaṁ, mahārāja, evametaṁ, mahārāja. Yepi te, mahārāja, khattiyamahāsālā brāhmaṇamahāsālā gahapatimahāsālā aḍḍhā mahaddhanā mahābhogā pahūtajātarūparajatā pahūtavittūpakaraṇā pahūtadhanadhaññā kāmahetu kāmanidānaṁ kāmādhikaraṇaṁ sampajānamusā bhāsanti; tesaṁ taṁ bhavissati dīgharattaṁ ahitāya dukkhāyā\"ti. Idamavoca … pe …",
    "sn3.7:3": "\"Sārattā kāmabhogesu,giddhā kāmesu mucchitā;Atisāraṁ na bujjhanti,macchā khippaṁva oḍḍitaṁ;Pacchāsaṁ kaṭukaṁ hoti,vipāko hissa pāpako\"ti."
}