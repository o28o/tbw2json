{
    "sn1.50:1": "\"Avihaṁ upapannāse,vimuttā satta bhikkhavo;Rāgadosaparikkhīṇā,tiṇṇā loke visattikan\"ti.",
    "sn1.50:2": "\"Ke ca te ataruṁ paṅkaṁ,maccudheyyaṁ suduttaraṁ;Ke hitvā mānusaṁ dehaṁ,dibbayogaṁ upaccagun\"ti.",
    "sn1.50:3": "\"Upako palagaṇḍo ca,pukkusāti ca te tayo;Bhaddiyo khaṇḍadevo ca,bāhuraggi ca siṅgiyo;Te hitvā mānusaṁ dehaṁ,dibbayogaṁ upaccagun\"ti.",
    "sn1.50:4": "\"Kusalī bhāsasī tesaṁ,mārapāsappahāyinaṁ;Kassa te dhammamaññāya,acchiduṁ bhavabandhanan\"ti.",
    "sn1.50:5": "\"Na aññatra bhagavatā,nāññatra tava sāsanā;Yassa te dhammamaññāya,acchiduṁ bhavabandhanaṁ.",
    "sn1.50:6": "Yattha nāmañca rūpañca,asesaṁ uparujjhati;Taṁ te dhammaṁ idhaññāya,acchiduṁ bhavabandhanan\"ti.",
    "sn1.50:7": "\"Gambhīraṁ bhāsasī vācaṁ,dubbijānaṁ sudubbudhaṁ;Kassa tvaṁ dhammamaññāya,vācaṁ bhāsasi īdisan\"ti.",
    "sn1.50:8": "\"Kumbhakāro pure āsiṁ,vekaḷiṅge ghaṭīkaro;Mātāpettibharo āsiṁ,kassapassa upāsako.",
    "sn1.50:9": "Virato methunā dhammā,brahmacārī nirāmiso;Ahuvā te sagāmeyyo,ahuvā te pure sakhā.",
    "sn1.50:10": "Sohamete pajānāmi,vimutte satta bhikkhavo;Rāgadosaparikkhīṇe,tiṇṇe loke visattikan\"ti.",
    "sn1.50:11": "\"Evametaṁ tadā āsi,yathā bhāsasi bhaggava;Kumbhakāro pure āsi,vekaḷiṅge ghaṭīkaro;Mātāpettibharo āsi,kassapassa upāsako.",
    "sn1.50:12": "Virato methunā dhammā,brahmacārī nirāmiso;Ahuvā me sagāmeyyo,ahuvā me pure sakhā\"ti.",
    "sn1.50:13": "\"Evametaṁ purāṇānaṁ,sahāyānaṁ ahu saṅgamo;Ubhinnaṁ bhāvitattānaṁ,sarīrantimadhārinan\"ti.",
    "sn1.50:14": "Ādittaṁ kiṁdadaṁ annaṁ,ekamūlaanomiyaṁ;Accharāvanaropajetaṁ,maccharena ghaṭīkaroti."
}