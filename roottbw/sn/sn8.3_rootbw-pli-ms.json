{
    "sn8.3:1": "Ekaṁ samayaṁ āyasmā vaṅgīso āḷaviyaṁ vihārati aggāḷave cetiye āyasmatā nigrodhakappena upajjhāyena saddhiṁ. Tena kho pana samayena āyasmā vaṅgīso attano paṭibhānena aññe pesale bhikkhū atimaññati. Atha kho āyasmato vaṅgīsassa etadahosi: \"Alābhā vata me, na vata me lābhā; dulladdhaṁ vata me, na vata me suladdhaṁ; yvāhaṁ attano paṭibhānena aññe pesale bhikkhū atimaññāmī\"ti.",
    "sn8.3:2": "\"Mānaṁ pajahassu gotama,Mānapathañca pajahassu;Asesaṁ mānapathasmiṁ,Samucchito vippaṭisārīhuvā cirarattaṁ.",
    "sn8.3:3": "Makkhena makkhitā pajā,Mānahatā nirayaṁ papatanti;Socanti janā cirarattaṁ,Mānahatā nirayaṁ upapannā.",
    "sn8.3:4": "Na hi socati bhikkhu kadāci,Maggajino sammāpaṭipanno;Kittiñca sukhañca anubhoti,Dhammadasoti tamāhu pahitattaṁ.",
    "sn8.3:5": "Tasmā akhilodha padhānavā,Nīvaraṇāni pahāya visuddho;Mānañca pahāya asesaṁ,Vijjāyantakaro samitāvī\"ti."
}