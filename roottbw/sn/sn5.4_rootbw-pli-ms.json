{
    "sn5.4:1": "Sāvatthinidānaṁ. Atha kho vijayā bhikkhunī pubbaṇhasamayaṁ nivāsetvā … pe … aññatarasmiṁ rukkhamūle divāvihāraṁ nisīdi.",
    "sn5.4:2": "\"Daharā tvaṁ rūpavatī,ahañca daharo susu;Pañcaṅgikena turiyena,ehayyebhiramāmase\"ti.",
    "sn5.4:3": "Atha kho vijayāya bhikkhuniyā etadahosi: \"ko nu khvāyaṁ manusso vā amanusso vā gāthaṁ bhāsatī\"ti? Atha kho vijayāya bhikkhuniyā etadahosi: \"māro kho ayaṁ pāpimā mama bhayaṁ chambhitattaṁ lomahaṁsaṁ uppādetukāmo samādhimhā cāvetukāmo gāthaṁ bhāsatī\"ti.",
    "sn5.4:4": "\"Rūpā saddā rasā gandhā,phoṭṭhabbā ca manoramā;Niyyātayāmi tuyheva,māra nāhaṁ tenatthikā.",
    "sn5.4:5": "Iminā pūtikāyena,bhindanena pabhaṅgunā;Aṭṭīyāmi harāyāmi,kāmataṇhā samūhatā.",
    "sn5.4:6": "Ye ca rūpūpagā sattā,ye ca arūpaṭṭhāyino;Yā ca santā samāpatti,sabbattha vihato tamo\"ti.",
    "sn5.4:7": "Atha kho māro pāpimā \"jānāti maṁ vijayā bhikkhunī\"ti dukkhī dummano tatthevantaradhāyīti."
}