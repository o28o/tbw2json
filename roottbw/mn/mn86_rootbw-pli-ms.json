{
    "mn86:1": "Evaṁ me sutaṁ — ​ ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.",
    "mn86:2": "Dutiyampi kho gopālakā … pe … tatiyampi kho gopālakā pasupālakā kassakā pathāvino bhagavantaṁ etadavocuṁ: \"mā, samaṇa, etaṁ maggaṁ paṭipajji, etasmiṁ samaṇa magge coro aṅgulimālo nāma luddo lohitapāṇi hatapahate niviṭṭho adayāpanno pāṇabhūtesu, tena gāmāpi agāmā katā, nigamāpi anigamā katā, janapadāpi ajanapadā katā. So manusse vadhitvā vadhitvā aṅgulīnaṁ mālaṁ dhāreti. Etañhi samaṇa maggaṁ dasapi purisā vīsampi purisā tiṁsampi purisā cattārīsampi purisā paññāsampi purisā saṅkaritvā saṅkaritvā paṭipajjanti. Tepi corassa aṅgulimālassa hatthatthaṁ gacchantī\"ti.",
    "mn86:3": "Atha kho bhagavā tuṇhībhūto agamāsi.",
    "mn86:4": "Atha kho coro aṅgulimālo asicammaṁ gahetvā dhanukalāpaṁ sannayhitvā bhagavantaṁ piṭṭhito piṭṭhito anubandhi. Atha kho bhagavā tathārūpaṁ iddhābhisaṅkhāraṁabhisaṅkhāsiyathā coro aṅgulimālo bhagavantaṁ pakatiyā gacchantaṁ sabbathāmena gacchanto na sakkoti sampāpuṇituṁ. Atha kho corassa aṅgulimālassa etadahosi: \"acchariyaṁ vata bho, abbhutaṁ vata bho. Ahañhi pubbe hatthimpi dhāvantaṁ anupatitvā gaṇhāmi, assampi dhāvantaṁ anupatitvā gaṇhāmi, rathampi dhāvantaṁ anupatitvā gaṇhāmi, migampi dhāvantaṁ anupatitvā gaṇhāmi; atha ca panāhaṁ imaṁ samaṇaṁ pakatiyā gacchantaṁ sabbathāmena gacchanto na sakkomi sampāpuṇitun\"ti. Ṭhitova bhagavantaṁ etadavoca: \"tiṭṭha, tiṭṭha, samaṇā\"ti.",
    "mn86:5": "Atha kho coro aṅgulimālo bhagavantaṁ gāthāya ajjhabhāsi:",
    "mn86:6": "\"Gacchaṁ vadesi samaṇa ṭhitomhi,Mamañca brūsi ṭhitamaṭṭhitoti;Pucchāmi taṁ samaṇa etamatthaṁ,Kathaṁ ṭhito tvaṁ ahamaṭṭhitomhī\"ti.",
    "mn86:7": "\"Ṭhito ahaṁ aṅgulimāla sabbadā,Sabbesu bhūtesu nidhāya daṇḍaṁ;Tuvañca pāṇesu asaññatosi,Tasmā ṭhitohaṁ tuvamaṭṭhitosī\"ti.",
    "mn86:8": "\"Cirassaṁ vata me mahito mahesī,Mahāvanaṁ pāpuṇi saccavādī;Sohaṁ carissāmi pahāya pāpaṁ,Sutvāna gāthaṁ tava dhammayuttaṁ\".",
    "mn86:9": "Itveva coro asimāvudhañca,Sobbhe papāte narakeakiri;Avandi coro sugatassa pāde,Tattheva naṁ pabbajjaṁ ayāci.",
    "mn86:10": "Buddho ca kho kāruṇiko mahesi,Yo satthā lokassa sadevakassa;\"Tamehi bhikkhū\"ti tadā avoca,Eseva tassa ahu bhikkhubhāvoti.",
    "mn86:11": "Atha kho bhagavā āyasmatā aṅgulimālena pacchāsamaṇena yena sāvatthi tena cārikaṁ pakkāmi. Anupubbena cārikaṁ caramāno yena sāvatthi tadavasari. Tatra sudaṁ bhagavā sāvatthiyaṁ viharati jetavane anāthapiṇḍikassa ārāme.",
    "mn86:12": "Atha kho rājā pasenadi kosalo pañcamattehi assasatehi sāvatthiyā nikkhami divā divassa. Yena ārāmo tena pāvisi. Yāvatikā yānassa bhūmi yānena gantvā yānā paccorohitvā pattikova yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho rājānaṁ pasenadiṁ kosalaṁ bhagavā etadavoca: \"Kiṁ nu te, mahārāja, rājā vā māgadho seniyo bimbisāro kupito vesālikā vā licchavī aññe vā paṭirājāno\"ti?",
    "mn86:13": "\"Na kho me, bhante, rājā māgadho seniyo bimbisāro kupito, nāpi vesālikā licchavī, nāpi aññe paṭirājāno. Coro me, bhante, vijite aṅgulimālo nāma luddo lohitapāṇi hatapahate niviṭṭho adayāpanno pāṇabhūtesu. Tena gāmāpi agāmā katā, nigamāpi anigamā katā, janapadāpi ajanapadā katā. So manusse vadhitvā vadhitvā aṅgulīnaṁ mālaṁ dhāreti. Tāhaṁ, bhante, paṭisedhissāmī\"ti.",
    "mn86:14": "\"Sace pana tvaṁ, mahārāja, aṅgulimālaṁ passeyyāsi kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajitaṁ, virataṁ pāṇātipātā, virataṁ adinnādānā, virataṁ musāvādā, ekabhattikaṁ, brahmacāriṁ, sīlavantaṁ, kalyāṇadhammaṁ, kinti naṁ kareyyāsī\"ti?",
    "mn86:15": "Tena kho pana samayena āyasmā aṅgulimālo bhagavato avidūre nisinno hoti. Atha kho bhagavā dakkhiṇaṁ bāhuṁ paggahetvā rājānaṁ pasenadiṁ kosalaṁ etadavoca: \"eso, mahārāja, aṅgulimālo\"ti.",
    "mn86:16": "Atha kho rañño pasenadissa kosalassa ahudeva bhayaṁ, ahu chambhitattaṁ, ahu lomahaṁso. Atha kho bhagavā rājānaṁ pasenadiṁ kosalaṁ bhītaṁ saṁviggaṁ lomahaṭṭhajātaṁ viditvā rājānaṁ pasenadiṁ kosalaṁ etadavoca: \"mā bhāyi, mahārāja, natthi te ito bhayan\"ti.",
    "mn86:17": "\"Abhiramatu, bhante, ayyo gaggo mantāṇiputto. Ahamayyassa gaggassa mantāṇiputtassa ussukkaṁ karissāmi cīvarapiṇḍapātasenāsanagilānappaccayabhesajjaparikkhārānan\"ti.",
    "mn86:18": "Tena kho pana samayena āyasmā aṅgulimālo āraññiko hoti piṇḍapātiko paṁsukūliko tecīvariko. Atha kho āyasmā aṅgulimālo rājānaṁ pasenadiṁ kosalaṁ etadavoca: \"Alaṁ, mahārāja, paripuṇṇaṁ me cīvaran\"ti.",
    "mn86:19": "Atha kho āyasmā aṅgulimālo pubbaṇhasamayaṁ nivāsetvā pattacīvaramādāya sāvatthiyaṁ piṇḍāya pāvisi. Addasā kho āyasmā aṅgulimālo sāvatthiyaṁ sapadānaṁ piṇḍāya caramāno aññataraṁ itthiṁ mūḷhagabbhaṁvighātagabbhaṁ. Disvānassa etadahosi: \"kilissanti vata, bho, sattā; kilissanti vata, bho, sattā\"ti.",
    "mn86:20": "\"Tena hi tvaṁ, aṅgulimāla, yena sā itthī tenupasaṅkama; upasaṅkamitvā taṁ itthiṁ evaṁ vadehi: ‘yatohaṁ, bhagini, jātonābhijānāmi sañcicca pāṇaṁ jīvitā voropetā, tena saccena sotthi te hotu, sotthi gabbhassā’\"ti.",
    "mn86:21": "\"So hi nūna me, bhante, sampajānamusāvādo bhavissati. Mayā hi, bhante, bahū sañcicca pāṇā jīvitā voropitā\"ti.",
    "mn86:22": "\"Evaṁ, bhante\"ti kho āyasmā aṅgulimālo bhagavato paṭissutvā yena sā itthī tenupasaṅkami; upasaṅkamitvā taṁ itthiṁ etadavoca: \"yatohaṁ, bhagini, ariyāya jātiyā jāto, nābhijānāmi sañcicca pāṇaṁ jīvitā voropetā, tena saccena sotthi te hotu, sotthi gabbhassā\"ti. Atha khvāssā itthiyā sotthi ahosi, sotthi gabbhassa.",
    "mn86:23": "Atha kho āyasmā aṅgulimālo eko vūpakaṭṭho appamatto ātāpī pahitatto viharanto nacirasseva — yassatthāya kulaputtā sammadeva agārasmā anagāriyaṁ pabbajanti, tadanuttaraṁ — brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi. \"Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā\"ti abbhaññāsi. Aññataro kho panāyasmā aṅgulimālo arahataṁ ahosi.",
    "mn86:24": "Atha kho āyasmā aṅgulimālo pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi. Tena kho pana samayena aññenapi leḍḍu khitto āyasmato aṅgulimālassa kāye nipatati, aññenapi daṇḍo khitto āyasmato aṅgulimālassa kāye nipatati, aññenapi sakkharā khittā āyasmato aṅgulimālassa kāye nipatati. Atha kho āyasmā aṅgulimālo bhinnena sīsena, lohitena gaḷantena, bhinnena pattena, vipphālitāya saṅghāṭiyā yena bhagavā tenupasaṅkami. Addasā kho bhagavā āyasmantaṁ aṅgulimālaṁ dūratova āgacchantaṁ. Disvāna āyasmantaṁ aṅgulimālaṁ etadavoca: \"adhivāsehi tvaṁ, brāhmaṇa, adhivāsehi tvaṁ, brāhmaṇa. Yassa kho tvaṁ, brāhmaṇa, kammassa vipākena bahūni vassāni bahūni vassasatāni bahūni vassasahassāni niraye pacceyyāsi tassa tvaṁ, brāhmaṇa, kammassa vipākaṁ diṭṭheva dhamme paṭisaṁvedesī\"ti.",
    "mn86:25": "\"Yopubbevapamajjitvā,pacchā so nappamajjati;Somaṁlokaṁ pabhāseti,abbhā muttova candimā.",
    "mn86:26": "Yassa pāpaṁ kataṁ kammaṁ,kusalenapidhīyati;Somaṁ lokaṁ pabhāseti,abbhā muttova candimā.",
    "mn86:27": "Yo have daharo bhikkhu,yuñjati buddhasāsane;Somaṁ lokaṁ pabhāseti,abbhā muttova candimā.",
    "mn86:28": "Disā hi me dhammakathaṁ suṇantu,Disā hi me yuñjantu buddhasāsane;Disā hi me te manujā bhajantu,Ye dhammamevādapayanti santo.",
    "mn86:29": "Disā hi me khantivādānaṁ,avirodhappasaṁsīnaṁ;Suṇantu dhammaṁ kālena,tañca anuvidhīyantu.",
    "mn86:30": "Na hi jātu so mamaṁ hiṁse,aññaṁ vāpana kiñci naṁ;Pappuyya paramaṁ santiṁ,rakkheyya tasathāvare.",
    "mn86:31": "Udakañhi nayanti nettikā,Usukārānamayantitejanaṁ;Dāruṁnamayantitacchakā,Attānaṁ damayanti paṇḍitā.",
    "mn86:32": "Daṇḍeneke damayanti,aṅkusehi kasāhi ca;Adaṇḍena asatthena,ahaṁ dantomhi tādinā.",
    "mn86:33": "Ahiṁsakoti me nāmaṁ,hiṁsakassa pure sato;Ajjāhaṁ saccanāmomhi,nanaṁ hiṁsāmi kiñci naṁ.",
    "mn86:34": "Coro ahaṁ pure āsiṁ,aṅgulimāloti vissuto;Vuyhamāno mahoghena,buddhaṁ saraṇamāgamaṁ.",
    "mn86:35": "Lohitapāṇi pure āsiṁ,aṅgulimāloti vissuto;Saraṇagamanaṁ passa,bhavanetti samūhatā.",
    "mn86:36": "Tādisaṁ kammaṁ katvāna,bahuṁ duggatigāminaṁ;Phuṭṭho kammavipākena,aṇaṇo bhuñjāmi bhojanaṁ.",
    "mn86:37": "Pamādamanuyuñjanti,bālā dummedhino janā;Appamādañca medhāvī,dhanaṁ seṭṭhaṁva rakkhati.",
    "mn86:38": "Mā pamādamanuyuñjetha,mā kāmarati santhavaṁ;Appamatto hi jhāyanto,pappotivipulaṁsukhaṁ.",
    "mn86:39": "Svāgataṁnāpagataṁ,nayidaṁ dummantitaṁ mama;Saṁvibhattesudhammesu,yaṁ seṭṭhaṁ tadupāgamaṁ.",
    "mn86:40": "Svāgataṁ nāpagataṁ,nayidaṁ dummantitaṁ mama;Tisso vijjā anuppattā,kataṁ buddhassa sāsanan\"ti."
}