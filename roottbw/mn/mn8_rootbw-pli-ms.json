{
    "mn8:1": "Evaṁ me sutaṁ — ​ ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.\nAtha kho āyasmā mahācundo sāyanhasamayaṁ paṭisallānā vuṭṭhito yena bhagavā\ntenupasaṅkami; upasaṅkamitvā bhagavantaṁ abhivādetvā ekamantaṁ nisīdi.\nEkamantaṁ nisinno kho āyasmā mahācundo bhagavantaṁ etadavoca:",
    "mn8:2": "\"Yā imā, cunda, anekavihitā diṭṭhiyo loke uppajjanti — attavādapaṭisaṁyuttā vā\nlokavādapaṭisaṁyuttā vā — yattha cetā diṭṭhiyo uppajjanti yattha ca anusenti\nyattha ca samudācaranti taṁ ‘netaṁ mama, nesohamasmi, na me so attā’ti – \nevametaṁ yathābhūtaṁ sammappaññā passato evametāsaṁ diṭṭhīnaṁ pahānaṁ hoti,\nevametāsaṁ diṭṭhīnaṁ paṭinissaggo hoti.",
    "mn8:3": "Ṭhānaṁ kho panetaṁ, cunda, vijjati yaṁ idhekacco bhikkhu vivicceva kāmehi\nvivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ\njhānaṁ upasampajja vihareyya. Tassa evamassa: ‘sallekhena viharāmī’ti. Na kho\npanete, cunda, ariyassa vinaye sallekhā vuccanti. Diṭṭhadhammasukhavihārā ete\nariyassa vinaye vuccanti.",
    "mn8:4": "Ṭhānaṁ kho panetaṁ, cunda, vijjati yaṁ idhekacco bhikkhu vitakkavicārānaṁ\nvūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ\nsamādhijaṁ pītisukhaṁ dutiyaṁ jhānaṁ upasampajja vihareyya. Tassa evamassa:\n‘sallekhena viharāmī’ti. Na kho panete, cunda, ariyassa vinaye sallekhā\nvuccanti. Diṭṭhadhammasukhavihārā ete ariyassa vinaye vuccanti.",
    "mn8:5": "Ṭhānaṁ kho panetaṁ, cunda, vijjati yaṁ idhekacco bhikkhu pītiyā ca virāgā\nupekkhako ca vihareyya, sato ca sampajāno sukhañca kāyena paṭisaṁvedeyya, yaṁ\ntaṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ\nupasampajja vihareyya. Tassa evamassa: ‘sallekhena viharāmī’ti. Na kho panete,\ncunda, ariyassa vinaye sallekhā vuccanti. Diṭṭhadhammasukhavihārā ete ariyassa\nvinaye vuccanti.",
    "mn8:6": "Ṭhānaṁ kho panetaṁ, cunda, vijjati yaṁ idhekacco bhikkhu sukhassa ca pahānā\ndukkhassa ca pahānā pubbeva somanassadomanassānaṁ atthaṅgamā adukkhamasukhaṁ\nupekkhāsatipārisuddhiṁ catutthaṁ jhānaṁ upasampajja vihareyya. Tassa evamassa:\n‘sallekhena viharāmī’ti. Na kho panete, cunda, ariyassa vinaye sallekhā\nvuccanti. Diṭṭhadhammasukhavihārā ete ariyassa vinaye vuccanti.",
    "mn8:7": "Ṭhānaṁ kho panetaṁ, cunda, vijjati yaṁ idhekacco bhikkhu sabbaso rūpasaññānaṁ\nsamatikkamā, paṭighasaññānaṁ atthaṅgamā, nānattasaññānaṁ amanasikārā, ‘ananto\nākāso’ti ākāsānañcāyatanaṁ upasampajja vihareyya. Tassa evamassa: ‘sallekhena\nviharāmī’ti. Na kho panete, cunda, ariyassa vinaye sallekhā vuccanti. Santā ete\nvihārā ariyassa vinaye vuccanti.",
    "mn8:8": "Ṭhānaṁ kho panetaṁ, cunda, vijjati yaṁ idhekacco bhikkhu sabbaso\nākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ\nupasampajja vihareyya. Tassa evamassa: ‘sallekhena viharāmī’ti. Na kho panete,\ncunda, ariyassa vinaye sallekhā vuccanti. Santā ete vihārā ariyassa vinaye\nvuccanti.",
    "mn8:9": "Ṭhānaṁ kho panetaṁ, cunda, vijjati yaṁ idhekacco bhikkhu sabbaso\nviññāṇañcāyatanaṁ samatikkamma ‘Natthi kiñcī’ti ākiñcaññāyatanaṁ upasampajja\nvihareyya. Tassa evamassa: ‘sallekhena viharāmī’ti. Na kho panete, cunda,\nariyassa vinaye sallekhā vuccanti. Santā ete vihārā ariyassa vinaye vuccanti.",
    "mn8:10": "Ṭhānaṁ kho panetaṁ, cunda, vijjati yaṁ idhekacco bhikkhu sabbaso\nākiñcaññāyatanaṁ samatikkamma nevasaññānāsaññāyatanaṁ upasampajja vihareyya.\nTassa evamassa: ‘sallekhena viharāmī’ti. Na kho panete, cunda, ariyassa vinaye\nsallekhā vuccanti. Santā ete vihārā ariyassa vinaye vuccanti.",
    "mn8:11": "Idha kho pana vo, cunda, sallekho karaṇīyo.",
    "mn8:12": "‘Pare vihiṁsakā bhavissanti, mayamettha avihiṁsakā bhavissāmā’ti sallekho\nkaraṇīyo.(1)",
    "mn8:13": "‘Pare pāṇātipātī bhavissanti, mayamettha pāṇātipātā paṭiviratā bhavissāmā’ti\nsallekho karaṇīyo.(2)",
    "mn8:14": "‘Pare adinnādāyī bhavissanti, mayamettha adinnādānā paṭiviratā bhavissāmā’ti\nsallekho karaṇīyo.(3)",
    "mn8:15": "‘Pare abrahmacārī bhavissanti, mayamettha brahmacārī bhavissāmā’ti sallekho\nkaraṇīyo.(4)",
    "mn8:16": "‘Pare musāvādī bhavissanti, mayamettha musāvādā paṭiviratā bhavissāmā’ti\nsallekho karaṇīyo.(5)",
    "mn8:17": "‘Parepisuṇavācābhavissanti, mayamettha pisuṇāya vācāya paṭiviratā\nbhavissāmā’ti sallekho karaṇīyo.(6)",
    "mn8:18": "‘Parepharusavācābhavissanti, mayamettha pharusāya vācāya paṭiviratā\nbhavissāmā’ti sallekho karaṇīyo.(7)",
    "mn8:19": "‘Pare samphappalāpī bhavissanti, mayamettha samphappalāpā paṭiviratā\nbhavissāmā’ti sallekho karaṇīyo.(8)",
    "mn8:20": "‘Pare abhijjhālū bhavissanti, mayamettha anabhijjhālū bhavissāmā’ti sallekho\nkaraṇīyo.(9)",
    "mn8:21": "‘Pare byāpannacittā bhavissanti, mayamettha abyāpannacittā bhavissāmā’ti\nsallekho karaṇīyo.(10)",
    "mn8:22": "‘Pare micchādiṭṭhī bhavissanti, mayamettha sammādiṭṭhī bhavissāmā’ti sallekho\nkaraṇīyo.(11)",
    "mn8:23": "‘Pare micchāsaṅkappā bhavissanti, mayamettha sammāsaṅkappā bhavissāmā’ti\nsallekho karaṇīyo.(12)",
    "mn8:24": "‘Pare micchāvācā bhavissanti, mayamettha sammāvācā bhavissāmā’ti sallekho\nkaraṇīyo.(13)",
    "mn8:25": "‘Pare micchākammantā bhavissanti, mayamettha sammākammantā bhavissāmā’ti\nsallekho karaṇīyo.(14)",
    "mn8:26": "‘Pare micchāājīvā bhavissanti, mayamettha sammāājīvā bhavissāmā’ti sallekho\nkaraṇīyo.(15)",
    "mn8:27": "‘Pare micchāvāyāmā bhavissanti, mayamettha sammāvāyāmā bhavissāmā’ti sallekho\nkaraṇīyo.(16)",
    "mn8:28": "‘Pare micchāsatī bhavissanti, mayamettha sammāsatī bhavissāmā’ti sallekho\nkaraṇīyo.(17)",
    "mn8:29": "‘Pare micchāsamādhi bhavissanti, mayamettha sammāsamādhī bhavissāmā’ti sallekho\nkaraṇīyo.(18)",
    "mn8:30": "‘Pare micchāñāṇī bhavissanti, mayamettha sammāñāṇī bhavissāmā’ti sallekho\nkaraṇīyo.(19)",
    "mn8:31": "‘Pare micchāvimuttī bhavissanti, mayamettha sammāvimuttī bhavissāmā’ti sallekho\nkaraṇīyo.(20)",
    "mn8:32": "‘Pare thinamiddhapariyuṭṭhitā bhavissanti, mayamettha vigatathinamiddhā\nbhavissāmā’ti sallekho karaṇīyo.(21)",
    "mn8:33": "‘Pare uddhatā bhavissanti, mayamettha anuddhatā bhavissāmā’ti sallekho\nkaraṇīyo.(22)",
    "mn8:34": "‘Parevicikicchībhavissanti, mayamettha tiṇṇavicikicchā bhavissāmā’ti sallekho\nkaraṇīyo.(23)",
    "mn8:35": "‘Pare kodhanā bhavissanti, mayamettha akkodhanā bhavissāmā’ti sallekho\nkaraṇīyo.(24)",
    "mn8:36": "‘Pare upanāhī bhavissanti, mayamettha anupanāhī bhavissāmā’ti sallekho\nkaraṇīyo.(25)",
    "mn8:37": "‘Pare makkhī bhavissanti, mayamettha amakkhī bhavissāmā’ti sallekho karaṇīyo.(26)",
    "mn8:38": "‘Pare paḷāsī bhavissanti, mayamettha apaḷāsī bhavissāmā’ti sallekho karaṇīyo.(27)",
    "mn8:39": "‘Pare issukī bhavissanti, mayamettha anissukī bhavissāmā’ti sallekho karaṇīyo.(28)",
    "mn8:40": "‘Pare maccharī bhavissanti, mayamettha amaccharī bhavissāmā’ti sallekho\nkaraṇīyo.(29)",
    "mn8:41": "‘Pare saṭhā bhavissanti, mayamettha asaṭhā bhavissāmā’ti sallekho karaṇīyo.(30)",
    "mn8:42": "‘Pare māyāvī bhavissanti, mayamettha amāyāvī bhavissāmā’ti sallekho karaṇīyo.(31)",
    "mn8:43": "‘Pare thaddhā bhavissanti, mayamettha atthaddhā bhavissāmā’ti sallekho\nkaraṇīyo.(32)",
    "mn8:44": "‘Pare atimānī bhavissanti, mayamettha anatimānī bhavissāmā’ti sallekho\nkaraṇīyo.(33)",
    "mn8:45": "‘Pare dubbacā bhavissanti, mayamettha suvacā bhavissāmā’ti sallekho karaṇīyo.(34)",
    "mn8:46": "‘Pare pāpamittā bhavissanti, mayamettha kalyāṇamittā bhavissāmā’ti sallekho\nkaraṇīyo.(35)",
    "mn8:47": "‘Pare pamattā bhavissanti, mayamettha appamattā bhavissāmā’ti sallekho\nkaraṇīyo.(36)",
    "mn8:48": "‘Pare assaddhā bhavissanti, mayamettha saddhā bhavissāmā’ti sallekho karaṇīyo.(37)",
    "mn8:49": "‘Pare ahirikā bhavissanti, mayamettha hirimanā bhavissāmā’ti sallekho karaṇīyo.(38)",
    "mn8:50": "‘Pareanottāpībhavissanti, mayamettha ottāpī bhavissāmā’ti sallekho karaṇīyo.(39)",
    "mn8:51": "‘Pare appassutā bhavissanti, mayamettha bahussutā bhavissāmā’ti sallekho\nkaraṇīyo.(40)",
    "mn8:52": "‘Pare kusītā bhavissanti, mayamettha āraddhavīriyā bhavissāmā’ti sallekho\nkaraṇīyo.(41)",
    "mn8:53": "‘Pare muṭṭhassatī bhavissanti, mayamettha upaṭṭhitassatī bhavissāmā’ti sallekho\nkaraṇīyo.(42)",
    "mn8:54": "‘Pare duppaññā bhavissanti, mayamettha paññāsampannā bhavissāmā’ti sallekho\nkaraṇīyo.(43)",
    "mn8:55": "‘Pare sandiṭṭhiparāmāsī ādhānaggāhī duppaṭinissaggī bhavissanti, mayamettha\nasandiṭṭhiparāmāsī anādhānaggāhī suppaṭinissaggī bhavissāmā’ti sallekho\nkaraṇīyo.(44)",
    "mn8:56": "Cittuppādampi kho ahaṁ, cunda, kusalesu dhammesubahukāraṁvadāmi, ko pana vādo\nkāyena vācāya anuvidhīyanāsu. Tasmātiha, cunda, ‘pare vihiṁsakā bhavissanti,\nmayamettha avihiṁsakā bhavissāmā’ti cittaṁ uppādetabbaṁ. ‘Pare pāṇātipātī\nbhavissanti, mayamettha pāṇātipātā paṭiviratā bhavissāmā’ti cittaṁ uppādetabbaṁ\n … pe … ‘pare sandiṭṭhiparāmāsī ādhānaggāhī duppaṭinissaggī bhavissanti,\nmayamettha asandiṭṭhiparāmāsī anādhānaggāhī suppaṭinissaggī bhavissāmā’ti\ncittaṁ uppādetabbaṁ.(44)",
    "mn8:57": "Seyyathāpi, cunda, visamo maggoassa, tassaañño samo maggo parikkamanāya;\nseyyathā vā pana, cunda, visamaṁ titthaṁ assa, tassa aññaṁ samaṁ titthaṁ\nparikkamanāya; evameva kho, cunda, vihiṁsakassa purisapuggalassa avihiṁsā hoti\nparikkamanāya, pāṇātipātissa purisapuggalassa pāṇātipātā veramaṇī hoti\nparikkamanāya, adinnādāyissa purisapuggalassa adinnādānā veramaṇī hoti\nparikkamanāya, abrahmacārissa purisapuggalassa abrahmacariyā veramaṇī hoti\nparikkamanāya, musāvādissa purisapuggalassa musāvādā veramaṇī hoti\nparikkamanāya, pisuṇavācassa purisapuggalassa pisuṇāya vācāya veramaṇī hoti\nparikkamanāya, pharusavācassa purisapuggalassa pharusāya vācāya veramaṇī hoti\nparikkamanāya, samphappalāpissa purisapuggalassa samphappalāpā veramaṇī hoti\nparikkamanāya, abhijjhālussa purisapuggalassa anabhijjhā hoti parikkamanāya,\nbyāpannacittassa purisapuggalassa abyāpādo hoti parikkamanāya. (1–10.)",
    "mn8:58": "Micchādiṭṭhissa purisapuggalassa sammādiṭṭhi hoti parikkamanāya,\nmicchāsaṅkappassa purisapuggalassa sammāsaṅkappo hoti parikkamanāya,\nmicchāvācassa purisapuggalassa sammāvācā hoti parikkamanāya, micchākammantassa\npurisapuggalassa sammākammanto hoti parikkamanāya, micchāājīvassa\npurisapuggalassa sammāājīvo hoti parikkamanāya, micchāvāyāmassa\npurisapuggalassa sammāvāyāmo hoti parikkamanāya, micchāsatissa purisapuggalassa\nsammāsati hoti parikkamanāya, micchāsamādhissa purisapuggalassa sammāsamādhi\nhoti parikkamanāya, micchāñāṇissa purisapuggalassa sammāñāṇaṁ hoti\nparikkamanāya, micchāvimuttissa purisapuggalassa sammāvimutti hoti\nparikkamanāya. (11–20.)",
    "mn8:59": "Thinamiddhapariyuṭṭhitassa purisapuggalassa vigatathinamiddhatā hoti\nparikkamanāya, uddhatassa purisapuggalassa anuddhaccaṁ hoti parikkamanāya,\nvicikicchissa purisapuggalassa tiṇṇavicikicchatā hoti parikkamanāya, kodhanassa\npurisapuggalassa akkodho hoti parikkamanāya, upanāhissa purisapuggalassa\nanupanāho hoti parikkamanāya, makkhissa purisapuggalassa amakkho hoti\nparikkamanāya, paḷāsissa purisapuggalassa apaḷāso hoti parikkamanāya, issukissa\npurisapuggalassa anissukitā hoti parikkamanāya, maccharissa purisapuggalassa\namacchariyaṁ hoti parikkamanāya, saṭhassa purisapuggalassa asāṭheyyaṁ hoti\nparikkamanāya, māyāvissa purisapuggalassaamāyāhoti parikkamanāya, thaddhassa\npurisapuggalassa atthaddhiyaṁ hoti parikkamanāya, atimānissa purisapuggalassa\nanatimāno hoti parikkamanāya, dubbacassa purisapuggalassa sovacassatā hoti\nparikkamanāya, pāpamittassa purisapuggalassa kalyāṇamittatā hoti parikkamanāya,\npamattassa purisapuggalassa appamādo hoti parikkamanāya, assaddhassa\npurisapuggalassa saddhā hoti parikkamanāya, ahirikassa purisapuggalassa hirī\nhoti parikkamanāya, anottāpissa purisapuggalassa ottappaṁ hoti parikkamanāya,\nappassutassa purisapuggalassa bāhusaccaṁ hoti parikkamanāya, kusītassa\npurisapuggalassa vīriyārambho hoti parikkamanāya, muṭṭhassatissa\npurisapuggalassa upaṭṭhitassatitā hoti parikkamanāya, duppaññassa\npurisapuggalassa paññāsampadā hoti parikkamanāya, sandiṭṭhiparāmāsiādhānaggāhiduppaṭinissaggissa purisapuggalassa asandiṭṭhipparāmāsianādhānaggāhisuppaṭinissaggitā hoti parikkamanāya. (21–44.)",
    "mn8:60": "Seyyathāpi, cunda, ye keci akusalā dhammā sabbe teadhobhāgaṅgamanīyā, ye keci\nkusalā dhammā sabbe teuparibhāgaṅgamanīyā; evameva kho, cunda, vihiṁsakassa\npurisapuggalassa avihiṁsā hotiuparibhāgāya, pāṇātipātissa purisapuggalassa\npāṇātipātā veramaṇī hoti uparibhāgāya … pe … sandiṭṭhiparāmāsiādhānaggāhiduppaṭinissaggissa purisapuggalassa asandiṭṭhiparāmāsianādhānaggāhisuppaṭinissaggitā hoti uparibhāgāya.(44)",
    "mn8:61": "So vata, cunda, attanā palipapalipanno paraṁ palipapalipannaṁ uddharissatīti\nnetaṁ ṭhānaṁ vijjati. So vata, cunda, attanā apalipapalipanno paraṁ\npalipapalipannaṁ uddharissatīti ṭhānametaṁ vijjati. So vata, cunda, attanā\nadanto avinīto aparinibbuto paraṁ damessati vinessati parinibbāpessatīti netaṁ\nṭhānaṁ vijjati. So vata, cunda, attanā danto vinīto parinibbuto paraṁ damessati\nvinessati parinibbāpessatīti ṭhānametaṁ vijjati. Evameva kho, cunda,\nvihiṁsakassa purisapuggalassa avihiṁsā hoti parinibbānāya, pāṇātipātissa\npurisapuggalassa pāṇātipātā veramaṇī hoti parinibbānāya. Adinnādāyissa\npurisapuggalassa adinnādānā veramaṇī hoti parinibbānāya. Abrahmacārissa\npurisapuggalassa abrahmacariyā veramaṇī hoti parinibbānāya. Musāvādissa\npurisapuggalassa musāvādā veramaṇī hoti parinibbānāya. Pisuṇavācassa\npurisapuggalassa pisuṇāya vācāya veramaṇī hoti parinibbānāya. Pharusavācassa\npurisapuggalassa pharusāya vācāya veramaṇī hoti parinibbānāya. Samphappalāpissa\npurisapuggalassa samphappalāpā veramaṇī hoti parinibbānāya. Abhijjhālussa\npurisapuggalassa anabhijjhā hoti parinibbānāya. Byāpannacittassa\npurisapuggalassa abyāpādo hoti parinibbānāya. (1–10.)",
    "mn8:62": "Micchādiṭṭhissa purisapuggalassa sammādiṭṭhi hoti parinibbānāya.\nMicchāsaṅkappassa purisapuggalassa sammāsaṅkappo hoti parinibbānāya.\nMicchāvācassa purisapuggalassa sammāvācā hoti parinibbānāya. Micchākammantassa\npurisapuggalassa sammākammanto hoti parinibbānāya. Micchāājīvassa\npurisapuggalassa sammāājīvo hoti parinibbānāya. Micchāvāyāmassa\npurisapuggalassa sammāvāyāmo hoti parinibbānāya. Micchāsatissa purisapuggalassa\nsammāsati hoti parinibbānāya. Micchāsamādhissa purisapuggalassa sammāsamādhi\nhoti parinibbānāya. Micchāñāṇissa purisapuggalassa sammāñāṇaṁ hoti\nparinibbānāya. Micchāvimuttissa purisapuggalassa sammāvimutti hoti\nparinibbānāya. (11–20.)",
    "mn8:63": "Thinamiddhapariyuṭṭhitassa purisapuggalassa vigatathinamiddhatā hoti\nparinibbānāya. Uddhatassa purisapuggalassa anuddhaccaṁ hoti parinibbānāya.\nVicikicchissa purisapuggalassa tiṇṇavicikicchatā hoti parinibbānāya. Kodhanassa\npurisapuggalassa akkodho hoti parinibbānāya. Upanāhissa purisapuggalassa\nanupanāho hoti parinibbānāya. Makkhissa purisapuggalassa amakkho hoti\nparinibbānāya. Paḷāsissa purisapuggalassa apaḷāso hoti parinibbānāya. Issukissa\npurisapuggalassa anissukitā hoti parinibbānāya. Maccharissa purisapuggalassa\namacchariyaṁ hoti parinibbānāya. Saṭhassa purisapuggalassa asāṭheyyaṁ hoti\nparinibbānāya. Māyāvissa purisapuggalassa amāyā hoti parinibbānāya. Thaddhassa\npurisapuggalassa atthaddhiyaṁ hoti parinibbānāya. Atimānissa purisapuggalassa\nanatimāno hoti parinibbānāya. Dubbacassa purisapuggalassa sovacassatā hoti\nparinibbānāya. Pāpamittassa purisapuggalassa kalyāṇamittatā hoti parinibbānāya.\nPamattassa purisapuggalassa appamādo hoti parinibbānāya. Assaddhassa\npurisapuggalassa saddhā hoti parinibbānāya. Ahirikassa purisapuggalassa hirī\nhoti parinibbānāya. Anottāpissa purisapuggalassa ottappaṁ hoti parinibbānāya.\nAppassutassa purisapuggalassa bāhusaccaṁ hoti parinibbānāya. Kusītassa\npurisapuggalassa vīriyārambho hoti parinibbānāya. Muṭṭhassatissa\npurisapuggalassa upaṭṭhitassatitā hoti parinibbānāya. Duppaññassa\npurisapuggalassa paññāsampadā hoti parinibbānāya. sandiṭṭhiparāmāsiādhānaggāhiduppaṭinissaggissa purisapuggalassa asandiṭṭhiparāmāsianādhānaggāhisuppaṭinissaggitā hoti parinibbānāya. (21–44.)",
    "mn8:64": "Iti kho, cunda, desito mayā sallekhapariyāyo, desito cittuppādapariyāyo, desito\nparikkamanapariyāyo, desito uparibhāgapariyāyo, desito parinibbānapariyāyo. Yaṁ\nkho, cunda, satthārā karaṇīyaṁ sāvakānaṁ hitesinā anukampakena anukampaṁ\nupādāya, kataṁ vo taṁ mayā. Etāni, cunda, rukkhamūlāni, etāni suññāgārāni,\njhāyatha, cunda, mā pamādattha, mā pacchāvippaṭisārino ahuvattha — ayaṁ kho\namhākaṁ anusāsanī\"ti.",
    "mn8:65": "Idamavoca bhagavā. Attamano āyasmā mahācundo bhagavato bhāsitaṁ abhinandīti.",
    "mn8:66": "Catuttālīsapadā vuttā,sandhayo pañca desitā;Sallekho nāma suttanto,gambhīro sāgarūpamoti."
}