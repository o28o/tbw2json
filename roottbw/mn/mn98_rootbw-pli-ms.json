{
    "mn98:1": "Evaṁ me sutaṁ — ​ ekaṁ samayaṁ bhagavāicchānaṅgaleviharati icchānaṅgalavanasaṇḍe.",
    "mn98:63": "Kassako kammunā hoti,sippiko hoti kammunā;Vāṇijo kammunā hoti,pessako hoti kammunā.",
    "mn98:2": "Bhāradvājo māṇavo evamāha: \"yato kho, bho, ubhato sujāto mātito ca pitito ca saṁsuddhagahaṇiko yāva sattamā pitāmahayugā akkhitto anupakkuṭṭho jātivādena –  ettāvatā kho, bho, brāhmaṇo hotī\"ti.",
    "mn98:3": "Vāseṭṭho māṇavo evamāha: \"yato kho, bho, sīlavā ca hotivattasampannoca –  ettāvatā kho, bho, brāhmaṇo hotī\"ti. Neva kho asakkhi bhāradvājo māṇavo vāseṭṭhaṁ māṇavaṁ saññāpetuṁ, na pana asakkhi vāseṭṭho māṇavo bhāradvājaṁ māṇavaṁ saññāpetuṁ.",
    "mn98:4": "Atha kho vāseṭṭho māṇavo bhāradvājaṁ māṇavaṁ āmantesi: \"Ayaṁ kho, bho bhāradvāja, samaṇo gotamo sakyaputto sakyakulā pabbajito icchānaṅgale viharati icchānaṅgalavanasaṇḍe. Taṁ kho pana bhavantaṁ gotamaṁ evaṁ kalyāṇo kittisaddo abbhuggato: ‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti. Āyāma, bho bhāradvāja, yena samaṇo gotamo tenupasaṅkamissāma; upasaṅkamitvā samaṇaṁ gotamaṁ etamatthaṁ pucchissāma. Yathā no samaṇo gotamo byākarissati tathā naṁ dhāressāmā\"ti. \"Evaṁ, bho\"ti kho bhāradvājo māṇavo vāseṭṭhassa māṇavassa paccassosi.",
    "mn98:5": "Atha kho vāseṭṭhabhāradvājā māṇavā yena bhagavā tenupasaṅkamiṁsu; upasaṅkamitvā bhagavatā saddhiṁ sammodiṁsu. Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinno kho vāseṭṭho māṇavo bhagavantaṁ gāthāhi ajjhabhāsi:",
    "mn98:6": "\"Anuññātapaṭiññātā,tevijjā mayamasmubho;Ahaṁ pokkharasātissa,tārukkhassāyaṁ māṇavo.",
    "mn98:7": "Tevijjānaṁ yadakkhātaṁ,tatra kevalinosmase;Padakasmāveyyākaraṇā,jappe ācariyasādisā;Tesaṁ no jātivādasmiṁ,vivādo atthi gotama.",
    "mn98:8": "Jātiyā brāhmaṇo hoti,bhāradvājo iti bhāsati;Ahañcakammunābrūmi,evaṁ jānāhi cakkhuma.",
    "mn98:9": "Te na sakkomañāpetuṁ,aññamaññaṁ mayaṁ ubho;Bhavantaṁ puṭṭhumāgamā,sambuddhaṁ iti vissutaṁ.",
    "mn98:10": "Candaṁ yathā khayātītaṁ,pecca pañjalikā janā;Vandamānā namassanti,lokasmiṁ gotamaṁ.",
    "mn98:11": "Cakkhuṁ loke samuppannaṁ,mayaṁ pucchāma gotamaṁ;Jātiyā brāhmaṇo hoti,udāhu bhavatikammunā;Ajānataṁ no pabrūhi,yathā jānemu brāhmaṇan\"ti.",
    "mn98:12": "\"Tesaṁ vo ahaṁ byakkhissaṁ, (vāseṭṭhāti bhagavā)Anupubbaṁ yathātathaṁ;Jātivibhaṅgaṁ pāṇānaṁ,Aññamaññāhi jātiyo.",
    "mn98:13": "Tiṇarukkhepi jānātha,na cāpi paṭijānare;Liṅgaṁ jātimayaṁ tesaṁ,aññamaññā hi jātiyo.",
    "mn98:14": "Tato kīṭe paṭaṅge ca,yāva kunthakipillike;Liṅgaṁ jātimayaṁ tesaṁ,aññamaññā hi jātiyo.",
    "mn98:15": "Catuppadepi jānātha,khuddake ca mahallake;Liṅgaṁ jātimayaṁ tesaṁ,aññamaññā hi jātiyo.",
    "mn98:16": "Pādudarepi jānātha,urage dīghapiṭṭhike;Liṅgaṁ jātimayaṁ tesaṁ,aññamaññā hi jātiyo.",
    "mn98:17": "Tato macchepi jānātha,udake vārigocare;Liṅgaṁ jātimayaṁ tesaṁ,aññamaññā hi jātiyo.",
    "mn98:18": "Tato pakkhīpi jānātha,pattayāne vihaṅgame;Liṅgaṁ jātimayaṁ tesaṁ,aññamaññā hi jātiyo.",
    "mn98:19": "Yathā etāsu jātīsu,liṅgaṁ jātimayaṁ puthu;Evaṁ natthi manussesu,liṅgaṁ jātimayaṁ puthu.",
    "mn98:20": "Na kesehi na sīsehi,na kaṇṇehi na akkhīhi;Na mukhena na nāsāya,na oṭṭhehi bhamūhi vā.",
    "mn98:21": "Na gīvāya na aṁsehi,na udarena na piṭṭhiyā;Na soṇiyā na urasā,na sambādhe na methune.",
    "mn98:22": "Na hatthehi na pādehi,naṅgulīhi nakhehi vā;Na jaṅghāhi na ūrūhi,na vaṇṇena sarena vā;Liṅgaṁ jātimayaṁ neva,yathā aññāsu jātisu.",
    "mn98:23": "Paccattañca sarīresu,manussesvetaṁ na vijjati;Vokārañca manussesu,samaññāya pavuccati.",
    "mn98:24": "Yo hi koci manussesu,gorakkhaṁ upajīvati;Evaṁ vāseṭṭha jānāhi,kassako so na brāhmaṇo.",
    "mn98:25": "Yo hi koci manussesu,puthusippena jīvati;Evaṁ vāseṭṭha jānāhi,sippiko so na brāhmaṇo.",
    "mn98:26": "Yo hi koci manussesu,vohāraṁ upajīvati;Evaṁ vāseṭṭha jānāhi,vāṇijo so na brāhmaṇo.",
    "mn98:27": "Yo hi koci manussesu,parapessena jīvati;Evaṁ vāseṭṭha jānāhi,pessakoso na brāhmaṇo.",
    "mn98:28": "Yo hi koci manussesu,adinnaṁ upajīvati;Evaṁ vāseṭṭha jānāhi,coro eso na brāhmaṇo.",
    "mn98:29": "Yo hi koci manussesu,issatthaṁ upajīvati;Evaṁ vāseṭṭha jānāhi,yodhājīvo na brāhmaṇo.",
    "mn98:30": "Yo hi koci manussesu,porohiccena jīvati;Evaṁ vāseṭṭha jānāhi,yājako so na brāhmaṇo.",
    "mn98:31": "Yo hi koci manussesu,gāmaṁ raṭṭhañca bhuñjati;Evaṁ vāseṭṭha jānāhi,rājā eso na brāhmaṇo.",
    "mn98:32": "Na cāhaṁ brāhmaṇaṁ brūmi,yonijaṁ mattisambhavaṁ;Bhovādināma so hoti,sace hoti sakiñcano;Akiñcanaṁ anādānaṁ,tamahaṁ brūmi brāhmaṇaṁ.",
    "mn98:33": "Sabbasaṁyojanaṁ chetvā,yo ve na paritassati;Saṅgātigaṁvisaṁyuttaṁ,tamahaṁ brūmi brāhmaṇaṁ.",
    "mn98:34": "Chetvānaddhiṁvarattañca,sandānaṁ sahanukkamaṁ;Ukkhittapalighaṁ buddhaṁ,tamahaṁ brūmi brāhmaṇaṁ.",
    "mn98:35": "Akkosaṁ vadhabandhañca,aduṭṭho yo titikkhati;Khantībalaṁ balānīkaṁ,tamahaṁ brūmi brāhmaṇaṁ.",
    "mn98:36": "Akkodhanaṁ vatavantaṁ,sīlavantaṁ anussadaṁ;Dantaṁ antimasārīraṁ,tamahaṁ brūmi brāhmaṇaṁ.",
    "mn98:37": "Vāripokkharapatteva,āraggeriva sāsapo;Yo na limpati kāmesu,tamahaṁ brūmi brāhmaṇaṁ.",
    "mn98:38": "Yo dukkhassa pajānāti,idheva khayamattano;Pannabhāraṁ visaṁyuttaṁ,tamahaṁ brūmi brāhmaṇaṁ.",
    "mn98:39": "Gambhīrapaññaṁ medhāviṁ,maggāmaggassa kovidaṁ;Uttamatthamanuppattaṁ,tamahaṁ brūmi brāhmaṇaṁ.",
    "mn98:40": "Asaṁsaṭṭhaṁ gahaṭṭhehi,anāgārehi cūbhayaṁ;Anokasārimappicchaṁ,tamahaṁ brūmi brāhmaṇaṁ.",
    "mn98:41": "Nidhāya daṇḍaṁ bhūtesu,tasesu thāvaresu ca;Yo na hanti na ghāteti,tamahaṁ brūmi brāhmaṇaṁ.",
    "mn98:42": "Aviruddhaṁ viruddhesu,attadaṇḍesu nibbutaṁ;Sādānesu anādānaṁ,tamahaṁ brūmi brāhmaṇaṁ.",
    "mn98:43": "Yassa rāgo ca doso ca,māno makkho ca ohito;Sāsaporiva āraggā,tamahaṁ brūmi brāhmaṇaṁ.",
    "mn98:44": "Akakkasaṁ viññāpaniṁ,giraṁ saccaṁ udīraye;Yāya nābhisajje kiñci,tamahaṁ brūmi brāhmaṇaṁ.",
    "mn98:45": "Yo ca dīghaṁ va rassaṁ vā,aṇuṁ thūlaṁ subhāsubhaṁ;Loke adinnaṁnādeti,tamahaṁ brūmi brāhmaṇaṁ.",
    "mn98:46": "Āsā yassa na vijjanti,asmiṁ loke paramhi ca;Nirāsāsaṁvisaṁyuttaṁ,tamahaṁ brūmi brāhmaṇaṁ.",
    "mn98:47": "Yassālayā na vijjanti,aññāya akathaṅkathiṁ;Amatogadhaṁ anuppattaṁ,tamahaṁ brūmi brāhmaṇaṁ.",
    "mn98:48": "Yodhapuññañca pāpañca,ubho saṅgaṁ upaccagā;Asokaṁ virajaṁ suddhaṁ,tamahaṁ brūmi brāhmaṇaṁ.",
    "mn98:49": "Candaṁ va vimalaṁ suddhaṁ,vippasannaṁ anāvilaṁ;Nandībhavaparikkhīṇaṁ,tamahaṁ brūmi brāhmaṇaṁ.",
    "mn98:50": "Yo imaṁ palipathaṁ duggaṁ,saṁsāraṁ mohamaccagā;Tiṇṇo pāraṅgato jhāyī,anejo akathaṅkathī;Anupādāya nibbuto,tamahaṁ brūmi brāhmaṇaṁ.",
    "mn98:51": "Yodhakāmepahantvāna,anāgāro paribbaje;Kāmabhavaparikkhīṇaṁ,tamahaṁ brūmi brāhmaṇaṁ.",
    "mn98:52": "Yodhataṇhaṁ pahantvāna,anāgāro paribbaje;Taṇhābhavaparikkhīṇaṁ,tamahaṁ brūmi brāhmaṇaṁ.",
    "mn98:53": "Hitvā mānusakaṁ yogaṁ,dibbaṁ yogaṁ upaccagā;Sabbayogavisaṁyuttaṁ,tamahaṁ brūmi brāhmaṇaṁ.",
    "mn98:54": "Hitvā ratiñca aratiṁ,sītībhūtaṁ nirūpadhiṁ;Sabbalokābhibhuṁ vīraṁ,tamahaṁ brūmi brāhmaṇaṁ.",
    "mn98:55": "Cutiṁ yo vedi sattānaṁ,upapattiñca sabbaso;Asattaṁ sugataṁ buddhaṁ,tamahaṁ brūmi brāhmaṇaṁ.",
    "mn98:56": "Yassa gatiṁ na jānanti,devā gandhabbamānusā;Khīṇāsavaṁ arahantaṁ,tamahaṁ brūmi brāhmaṇaṁ.",
    "mn98:57": "Yassa pure ca pacchā ca,majjhe ca natthi kiñcanaṁ;Akiñcanaṁ anādānaṁ,tamahaṁ brūmi brāhmaṇaṁ.",
    "mn98:58": "Usabhaṁ pavaraṁ vīraṁ,mahesiṁ vijitāvinaṁ;Anejaṁnhātakaṁbuddhaṁ,tamahaṁ brūmi brāhmaṇaṁ.",
    "mn98:59": "Pubbenivāsaṁ yo vedi,saggāpāyañca passati;Atho jātikkhayaṁ patto,tamahaṁ brūmi brāhmaṇaṁ.",
    "mn98:60": "Samaññā hesā lokasmiṁ,nāmagottaṁ pakappitaṁ;Sammuccā samudāgataṁ,tattha tattha pakappitaṁ.",
    "mn98:61": "Dīgharattānusayitaṁ,diṭṭhigatamajānataṁ;Ajānantā nopabrunti,jātiyā hoti brāhmaṇo.",
    "mn98:62": "Na jaccābrāhmaṇohoti,na jaccā hotiabrāhmaṇo;Kammunābrāhmaṇohoti,kammunā hotiabrāhmaṇo.",
    "mn98:64": "Coropi kammunā hoti,yodhājīvopi kammunā;Yājako kammunā hoti,rājāpi hoti kammunā.",
    "mn98:65": "Evametaṁ yathābhūtaṁ,kammaṁ passanti paṇḍitā;Paṭiccasamuppādadassā,kammavipākakovidā.",
    "mn98:66": "Kammunā vattati loko,kammunā vattati pajā;Kammanibandhanā sattā,rathassāṇīva yāyato.",
    "mn98:67": "Tapena brahmacariyena,saṁyamena damena ca;Etena brāhmaṇo hoti,etaṁ brāhmaṇamuttamaṁ.",
    "mn98:68": "Tīhi vijjāhi sampanno,santo khīṇapunabbhavo;Evaṁ vāseṭṭha jānāhi,brahmā sakko vijānatan\"ti.",
    "mn98:69": "Evaṁ vutte, vāseṭṭhabhāradvājā māṇavā bhagavantaṁ etadavocuṁ: \"Abhikkantaṁ, bho\ngotama, abhikkantaṁ, bho gotama. Seyyathāpi, bho gotama, nikkujjitaṁ vā\nukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre\nvā telapajjotaṁ dhāreyya ‘cakkhumanto rūpāni dakkhantī’ti; evamevaṁ bhotā\ngotamena anekapariyāyena dhammo pakāsito. Ete mayaṁ bhavantaṁ gotamaṁ saraṇaṁ\ngacchāma dhammañca bhikkhusaṅghañca. Upāsake no bhavaṁ gotamo dhāretu ajjatagge\npāṇupetaṁ saraṇaṁ gate\"ti."
}