{
    "mn116:1": "Evaṁ me sutaṁ — ​ ekaṁ samayaṁ bhagavā rājagahe viharati isigilismiṁ pabbate. Tatra kho bhagavā bhikkhū āmantesi: \"bhikkhavo\"ti. \"Bhadante\"ti te bhikkhū bhagavato paccassosuṁ. Bhagavā etadavoca:",
    "mn116:2": "\"Passatha no tumhe, bhikkhave, etaṁ vebhāraṁ pabbatan\"ti? \"Evaṁ, bhante\".",
    "mn116:3": "Passatha no tumhe, bhikkhave, etaṁ paṇḍavaṁ pabbatan\"ti? \"Evaṁ, bhante\".",
    "mn116:4": "Passatha no tumhe, bhikkhave, etaṁ vepullaṁ pabbatan\"ti? \"Evaṁ, bhante\".",
    "mn116:5": "Passatha no tumhe, bhikkhave, etaṁ gijjhakūṭaṁ pabbatan\"ti? \"Evaṁ, bhante\".",
    "mn116:6": "Passatha no tumhe, bhikkhave, imaṁ isigiliṁ pabbatan\"ti? \"Evaṁ, bhante\".",
    "mn116:7": "Bhūtapubbaṁ, bhikkhave, pañca paccekabuddhasatāni imasmiṁ isigilismiṁ pabbate ciranivāsino ahesuṁ. Te imaṁ pabbataṁ pavisantā dissanti, paviṭṭhā na dissanti. Tamenaṁ manussā disvā evamāhaṁsu: ‘Ayaṁ pabbato imeisīgilatī’ti; ‘isigili isigili’ tveva samaññā udapādi.Ācikkhissāmi, bhikkhave, paccekabuddhānaṁ nāmāni; kittayissāmi, bhikkhave, paccekabuddhānaṁ nāmāni; desessāmi, bhikkhave, paccekabuddhānaṁ nāmāni. Taṁ suṇātha, sādhukaṁ manasi karotha, bhāsissāmī\"ti. \"Evaṁ, bhante\"ti kho te bhikkhū bhagavato paccassosuṁ. Bhagavā etadavoca:",
    "mn116:8": "\"Ariṭṭho nāma, bhikkhave, paccekasambuddho imasmiṁ isigilismiṁ pabbate ciranivāsī ahosi; upariṭṭho nāma, bhikkhave, paccekasambuddho imasmiṁ isigilismiṁ pabbate ciranivāsī ahosi;tagarasikhīnāma, bhikkhave, paccekasambuddho imasmiṁ isigilismiṁ pabbate ciranivāsī ahosi; yasassī nāma, bhikkhave, paccekasambuddho imasmiṁ isigilismiṁ pabbate ciranivāsī ahosi; sudassano nāma, bhikkhave, paccekasambuddho imasmiṁ isigilismiṁ pabbate ciranivāsī ahosi; piyadassī nāma, bhikkhave, paccekasambuddho imasmiṁ isigilismiṁ pabbate ciranivāsī ahosi; gandhāro nāma, bhikkhave, paccekasambuddho imasmiṁ isigilismiṁ pabbate ciranivāsī ahosi; piṇḍolo nāma, bhikkhave, paccekasambuddho imasmiṁ isigilismiṁ pabbate ciranivāsī ahosi; upāsabho nāma, bhikkhave, paccekasambuddho imasmiṁ isigilismiṁ pabbate ciranivāsī ahosi; nīto nāma, bhikkhave, paccekasambuddho imasmiṁ isigilismiṁ pabbate ciranivāsī ahosi; tatho nāma, bhikkhave, paccekasambuddho imasmiṁ isigilismiṁ pabbate ciranivāsī ahosi, sutavā nāma, bhikkhave, paccekasambuddho imasmiṁ isigilismiṁ pabbate ciranivāsī ahosi; bhāvitatto nāma, bhikkhave, paccekasambuddho imasmiṁ isigilismiṁ pabbate ciranivāsī ahosi.",
    "mn116:9": "Ye sattasārā anīghā nirāsā,Paccekamevajjhagamaṁsu bodhiṁ;Tesaṁ visallāna naruttamānaṁ,Nāmāni me kittayato suṇātha.",
    "mn116:10": "Ariṭṭho upariṭṭho tagarasikhī yasassī,Sudassano piyadassī casusambuddho;Gandhāro piṇḍolo upāsabho ca,Nīto tatho sutavā bhāvitatto.",
    "mn116:11": "Sumbho subhomatuloaṭṭhamo ca,Athassumeghoanīgho sudāṭho;Paccekabuddhā bhavanettikhīṇā,Hiṅgū ca hiṅgo ca mahānubhāvā.",
    "mn116:12": "Dve jālino munino aṭṭhako ca,Atha kosallo buddho atho subāhu;Upanemiso nemiso santacitto,Sacco tatho virajo paṇḍito ca.",
    "mn116:13": "Kāḷūpakāḷā vijito jito ca,Aṅgo ca paṅgo caguttijitoca;Passi jahi upadhidukkhamūlaṁ,Aparājito mārabalaṁ ajesi.",
    "mn116:14": "Satthā pavattā sarabhaṅgo lomahaṁso,Uccaṅgamāyo asito anāsavo;Manomayo mānacchido ca bandhumā,Tadādhimutto vimalo ca ketumā.",
    "mn116:15": "Ketumbharāgo ca mātaṅgo ariyo,Athaccuto accutagāmabyāmako;Sumaṅgalo dabbilo supatiṭṭhito,Asayho khemābhirato ca sorato.",
    "mn116:16": "Durannayo saṅgho athopi ujjayo,Aparo muni sayho anomanikkamo;Ānando nando upanando dvādasa,Bhāradvājo antimadehadhārī.",
    "mn116:17": "Bodhi mahānāmo athopi uttaro,Kesī sikhī sundaro dvārabhājo;Tissūpatissā bhavabandhanacchidā,Upasikhi taṇhacchido ca sikhari.",
    "mn116:18": "Buddho ahu maṅgalo vītarāgo,Usabhacchidā jāliniṁ dukkhamūlaṁ;Santaṁ padaṁ ajjhagamopanīto,Uposatho sundaro saccanāmo.",
    "mn116:19": "Jeto jayanto padumo uppalo ca,Padumuttaro rakkhito pabbato ca;Mānatthaddho sobhito vītarāgo,Kaṇho ca buddho suvimuttacitto.",
    "mn116:20": "Ete ca aññe ca mahānubhāvā,Paccekabuddhā bhavanettikhīṇā;Te sabbasaṅgātigate mahesī,Parinibbute vandatha appameyye\"ti."
}