{
    "dhp290-305:290": "Mattāsukhapariccāgā,passe ce vipulaṁ sukhaṁ;Caje mattāsukhaṁ dhīro,sampassaṁ vipulaṁ sukhaṁ.",
    "dhp290-305:291": "Paradukkhūpadhānena,attano sukhamicchati;Verasaṁsaggasaṁsaṭṭho,verā so na parimuccati.",
    "dhp290-305:292": "Yañhi kiccaṁ apaviddhaṁ,akiccaṁ pana karīyati;Unnaḷānaṁ pamattānaṁ,tesaṁ vaḍḍhanti āsavā.",
    "dhp290-305:293": "Yesañca susamāraddhā,niccaṁ kāyagatā sati;Akiccaṁ te na sevanti,kicce sātaccakārino;Satānaṁ sampajānānaṁ,atthaṁ gacchanti āsavā.",
    "dhp290-305:294": "Mātaraṁ pitaraṁ hantvā,rājāno dve ca khattiye;Raṭṭhaṁ sānucaraṁ hantvā,anīgho yāti brāhmaṇo.",
    "dhp290-305:295": "Mātaraṁ pitaraṁ hantvā,rājāno dve ca sotthiye;Veyagghapañcamaṁ hantvā,anīgho yāti brāhmaṇo.",
    "dhp290-305:296": "Suppabuddhaṁ pabujjhanti,sadā gotamasāvakā;Yesaṁ divā ca ratto ca,niccaṁ buddhagatā sati.",
    "dhp290-305:297": "Suppabuddhaṁ pabujjhanti,sadā gotamasāvakā;Yesaṁ divā ca ratto ca,niccaṁ dhammagatā sati.",
    "dhp290-305:298": "Suppabuddhaṁ pabujjhanti,sadā gotamasāvakā;Yesaṁ divā ca ratto ca,niccaṁ saṅghagatā sati.",
    "dhp290-305:299": "Suppabuddhaṁ pabujjhanti,sadā gotamasāvakā;Yesaṁ divā ca ratto ca,niccaṁ kāyagatā sati.",
    "dhp290-305:300": "Suppabuddhaṁ pabujjhanti,sadā gotamasāvakā;Yesaṁ divā ca ratto ca,ahiṁsāya rato mano.",
    "dhp290-305:301": "Suppabuddhaṁ pabujjhanti,sadā gotamasāvakā;Yesaṁ divā ca ratto ca,bhāvanāya rato mano.",
    "dhp290-305:302": "Duppabbajjaṁ durabhiramaṁ,Durāvāsā gharā dukhā;Dukkhosamānasaṁvāso,Dukkhānupatitaddhagū;Tasmā na caddhagū siyā,Na ca dukkhānupatito siyā.",
    "dhp290-305:303": "Saddho sīlena sampanno,yasobhogasamappito;Yaṁ yaṁ padesaṁ bhajati,tattha tattheva pūjito.",
    "dhp290-305:304": "Dūre santo pakāsenti,himavantova pabbato;Asantettha na dissanti,rattiṁ khittā yathā sarā.",
    "dhp290-305:305": "Ekāsanaṁ ekaseyyaṁ,eko caramatandito;Eko damayamattānaṁ,vanante ramito siyā."
}