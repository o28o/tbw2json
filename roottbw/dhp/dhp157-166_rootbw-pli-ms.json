{
    "dhp157-166:157": "Attānañce piyaṁ jaññā,rakkheyya naṁ surakkhitaṁ;Tiṇṇaṁ aññataraṁ yāmaṁ,paṭijaggeyya paṇḍito.",
    "dhp157-166:158": "Attānameva paṭhamaṁ,patirūpe nivesaye;Athaññamanusāseyya,na kilisseyya paṇḍito.",
    "dhp157-166:159": "Attānañce tathā kayirā,yathāññamanusāsati;Sudanto vata dametha,attā hi kira duddamo.",
    "dhp157-166:160": "Attā hi attano nātho,ko hi nātho paro siyā;Attanā hi sudantena,nāthaṁ labhati dullabhaṁ.",
    "dhp157-166:161": "Attanā hi kataṁ pāpaṁ,Attajaṁ attasambhavaṁ;Abhimatthati dummedhaṁ,Vajiraṁvasmamayaṁ maṇiṁ.",
    "dhp157-166:162": "Yassa accantadussilyaṁ,māluvā sālamivotthataṁ;Karoti so tathattānaṁ,yathā naṁ icchatī diso.",
    "dhp157-166:163": "Sukarāni asādhūni,attano ahitāni ca;Yaṁ ve hitañca sādhuñca,taṁ ve paramadukkaraṁ.",
    "dhp157-166:164": "Yo sāsanaṁ arahataṁ,ariyānaṁ dhammajīvinaṁ;Paṭikkosati dummedho,diṭṭhiṁ nissāya pāpikaṁ;Phalāni kaṭṭhakasseva,attaghātāya phallati.",
    "dhp157-166:165": "Attanā hi kataṁ pāpaṁ,attanā saṅkilissati;Attanā akataṁ pāpaṁ,attanāva visujjhati;Suddhī asuddhi paccattaṁ,nāñño aññaṁ visodhaye.",
    "dhp157-166:166": "Attadatthaṁ paratthena,bahunāpi na hāpaye;Attadatthamabhiññāya,sadatthapasuto siyā."
}