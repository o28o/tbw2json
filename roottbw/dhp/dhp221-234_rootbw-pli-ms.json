{
    "dhp221-234:221": "Kodhaṁ jahe vippajaheyya mānaṁ,Saṁyojanaṁ sabbamatikkameyya;Taṁ nāmarūpasmimasajjamānaṁ,Akiñcanaṁ nānupatanti dukkhā.",
    "dhp221-234:222": "Yo ve uppatitaṁ kodhaṁ,rathaṁ bhantaṁva vāraye;Tamahaṁ sārathiṁ brūmi,rasmiggāho itaro jano.",
    "dhp221-234:223": "Akkodhena jine kodhaṁ,asādhuṁ sādhunā jine;Jine kadariyaṁ dānena,saccenālikavādinaṁ.",
    "dhp221-234:224": "Saccaṁ bhaṇe na kujjheyya,dajjā appampi yācito;Etehi tīhi ṭhānehi,gacche devāna santike.",
    "dhp221-234:225": "Ahiṁsakā ye munayo,niccaṁ kāyena saṁvutā;Te yanti accutaṁ ṭhānaṁ,yattha gantvā na socare.",
    "dhp221-234:226": "Sadā jāgaramānānaṁ,ahorattānusikkhinaṁ;Nibbānaṁ adhimuttānaṁ,atthaṁ gacchanti āsavā.",
    "dhp221-234:227": "Porāṇametaṁ atula,netaṁ ajjatanāmiva;Nindanti tuṇhimāsīnaṁ,nindanti bahubhāṇinaṁ;Mitabhāṇimpi nindanti,natthi loke anindito.",
    "dhp221-234:228": "Na cāhu na ca bhavissati,na cetarahi vijjati;Ekantaṁ nindito poso,ekantaṁ vā pasaṁsito.",
    "dhp221-234:229": "Yañce viññū pasaṁsanti,anuvicca suve suve;Acchiddavuttiṁ medhāviṁ,paññāsīlasamāhitaṁ.",
    "dhp221-234:230": "Nikkhaṁ jambonadasseva,ko taṁ ninditumarahati;Devāpi naṁ pasaṁsanti,brahmunāpi pasaṁsito.",
    "dhp221-234:231": "Kāyappakopaṁ rakkheyya,kāyena saṁvuto siyā;Kāyaduccaritaṁ hitvā,kāyena sucaritaṁ care.",
    "dhp221-234:232": "Vacīpakopaṁ rakkheyya,vācāya saṁvuto siyā;Vacīduccaritaṁ hitvā,vācāya sucaritaṁ care.",
    "dhp221-234:233": "Manopakopaṁ rakkheyya,manasā saṁvuto siyā;Manoduccaritaṁ hitvā,manasā sucaritaṁ care.",
    "dhp221-234:234": "Kāyena saṁvutā dhīrā,atho vācāya saṁvutā;Manasā saṁvutā dhīrā,te ve suparisaṁvutā."
}