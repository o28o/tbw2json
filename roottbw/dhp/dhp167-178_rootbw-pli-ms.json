{
    "dhp167-178:167": "Hīnaṁ dhammaṁ na seveyya,pamādena na saṁvase;Micchādiṭṭhiṁ na seveyya,na siyā lokavaḍḍhano.",
    "dhp167-178:168": "Uttiṭṭhe nappamajjeyya,dhammaṁ sucaritaṁ care;Dhammacārī sukhaṁ seti,asmiṁ loke paramhi ca.",
    "dhp167-178:169": "Dhammaṁ care sucaritaṁ,na naṁ duccaritaṁ care;Dhammacārī sukhaṁ seti,asmiṁ loke paramhi ca.",
    "dhp167-178:170": "Yathā pubbuḷakaṁ passe,yathā passe marīcikaṁ;Evaṁ lokaṁ avekkhantaṁ,maccurājā na passati.",
    "dhp167-178:171": "Etha passathimaṁ lokaṁ,cittaṁ rājarathūpamaṁ;Yattha bālā visīdanti,natthi saṅgo vijānataṁ.",
    "dhp167-178:172": "Yo ca pubbe pamajjitvā,pacchā so nappamajjati;Somaṁ lokaṁ pabhāseti,abbhā muttova candimā.",
    "dhp167-178:173": "Yassa pāpaṁ kataṁ kammaṁ,kusalena pidhīyati;Somaṁ lokaṁ pabhāseti,abbhā muttova candimā.",
    "dhp167-178:174": "Andhabhūto ayaṁ loko,tanukettha vipassati;Sakuṇo jālamuttova,appo saggāya gacchati.",
    "dhp167-178:175": "Haṁsādiccapathe yanti,ākāse yanti iddhiyā;Nīyanti dhīrā lokamhā,jetvā māraṁ savāhiniṁ.",
    "dhp167-178:176": "Ekaṁ dhammaṁ atītassa,musāvādissa jantuno;Vitiṇṇaparalokassa,natthi pāpaṁ akāriyaṁ.",
    "dhp167-178:177": "Na ve kadariyā devalokaṁ vajanti,Bālā have nappasaṁsanti dānaṁ;Dhīro ca dānaṁ anumodamāno,Teneva so hoti sukhī parattha.",
    "dhp167-178:178": "Pathabyā ekarajjena,saggassa gamanena vā;Sabbalokādhipaccena,sotāpattiphalaṁ varaṁ."
}