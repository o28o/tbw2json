{
    "dhp100-115:100": "Sahassamapi ce vācā,anatthapadasaṁhitā;Ekaṁ atthapadaṁ seyyo,yaṁ sutvā upasammati.",
    "dhp100-115:101": "Sahassamapi ce gāthā,anatthapadasaṁhitā;Ekaṁ gāthāpadaṁ seyyo,yaṁ sutvā upasammati.",
    "dhp100-115:102": "Yo ca gāthā sataṁ bhāse,anatthapadasaṁhitā;Ekaṁ dhammapadaṁ seyyo,yaṁ sutvā upasammati.",
    "dhp100-115:103": "Yo sahassaṁ sahassena,saṅgāme mānuse jine;Ekañca jeyyamattānaṁ,sa ve saṅgāmajuttamo.",
    "dhp100-115:104": "Attā have jitaṁ seyyo,yā cāyaṁ itarā pajā;Attadantassa posassa,niccaṁ saññatacārino.",
    "dhp100-115:105": "Neva devo na gandhabbo,na māro saha brahmunā;Jitaṁ apajitaṁ kayirā,tathārūpassa jantuno.",
    "dhp100-115:106": "Māse māse sahassena,yo yajetha sataṁ samaṁ;Ekañca bhāvitattānaṁ,muhuttamapi pūjaye;Sāyeva pūjanā seyyo,yañce vassasataṁ hutaṁ.",
    "dhp100-115:107": "Yo ca vassasataṁ jantu,aggiṁ paricare vane;Ekañca bhāvitattānaṁ,muhuttamapi pūjaye;Sāyeva pūjanā seyyo,yañce vassasataṁ hutaṁ.",
    "dhp100-115:108": "Yaṁ kiñci yiṭṭhaṁ va hutaṁ va loke,Saṁvaccharaṁ yajetha puññapekkho;Sabbampi taṁ na catubhāgameti,Abhivādanā ujjugatesu seyyo.",
    "dhp100-115:109": "Abhivādanasīlissa,niccaṁ vuḍḍhāpacāyino;Cattāro dhammā vaḍḍhanti,āyu vaṇṇo sukhaṁ balaṁ.",
    "dhp100-115:110": "Yo ca vassasataṁ jīve,dussīlo asamāhito;Ekāhaṁ jīvitaṁ seyyo,sīlavantassa jhāyino.",
    "dhp100-115:111": "Yo ca vassasataṁ jīve,duppañño asamāhito;Ekāhaṁ jīvitaṁ seyyo,paññavantassa jhāyino.",
    "dhp100-115:112": "Yo ca vassasataṁ jīve,kusīto hīnavīriyo;Ekāhaṁ jīvitaṁ seyyo,vīriyamārabhato daḷhaṁ.",
    "dhp100-115:113": "Yo ca vassasataṁ jīve,apassaṁ udayabbayaṁ;Ekāhaṁ jīvitaṁ seyyo,passato udayabbayaṁ.",
    "dhp100-115:114": "Yo ca vassasataṁ jīve,apassaṁ amataṁ padaṁ;Ekāhaṁ jīvitaṁ seyyo,passato amataṁ padaṁ.",
    "dhp100-115:115": "Yo ca vassasataṁ jīve,apassaṁ dhammamuttamaṁ;Ekāhaṁ jīvitaṁ seyyo,passato dhammamuttamaṁ."
}