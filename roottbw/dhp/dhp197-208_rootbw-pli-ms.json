{
    "dhp197-208:197": "Susukhaṁ vata jīvāma,verinesu averino;Verinesu manussesu,viharāma averino.",
    "dhp197-208:198": "Susukhaṁ vata jīvāma,āturesu anāturā;Āturesu manussesu,viharāma anāturā.",
    "dhp197-208:199": "Susukhaṁ vata jīvāma,ussukesu anussukā;Ussukesu manussesu,viharāma anussukā.",
    "dhp197-208:200": "Susukhaṁ vata jīvāma,yesaṁ no natthi kiñcanaṁ;Pītibhakkhā bhavissāma,devā ābhassarā yathā.",
    "dhp197-208:201": "Jayaṁ veraṁ pasavati,dukkhaṁ seti parājito;Upasanto sukhaṁ seti,hitvā jayaparājayaṁ.",
    "dhp197-208:202": "Natthi rāgasamo aggi,Natthi dosasamo kali;Natthi khandhasamā dukkhā,Natthi santiparaṁ sukhaṁ.",
    "dhp197-208:203": "Jighacchāparamā rogā,saṅkhāraparamā dukhā;Etaṁ ñatvā yathābhūtaṁ,nibbānaṁ paramaṁ sukhaṁ.",
    "dhp197-208:204": "Ārogyaparamā lābhā,Santuṭṭhiparamaṁ dhanaṁ;Vissāsaparamā ñāti,Nibbānaṁ paramaṁ sukhaṁ.",
    "dhp197-208:205": "Pavivekarasaṁ pitvā,rasaṁ upasamassa ca;Niddaro hoti nippāpo,dhammapītirasaṁ pivaṁ.",
    "dhp197-208:206": "Sāhu dassanamariyānaṁ,sannivāso sadā sukho;Adassanena bālānaṁ,niccameva sukhī siyā.",
    "dhp197-208:207": "Bālasaṅgatacārī hi,dīghamaddhāna socati;Dukkho bālehi saṁvāso,amitteneva sabbadā;Dhīro ca sukhasaṁvāso,ñātīnaṁva samāgamo.",
    "dhp197-208:208": "Tasmā hi – Dhīrañca paññañca bahussutañca,Dhorayhasīlaṁ vatavantamariyaṁ;Taṁ tādisaṁ sappurisaṁ sumedhaṁ,Bhajetha nakkhattapathaṁva candimā."
}