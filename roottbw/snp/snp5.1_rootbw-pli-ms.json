{
    "snp5.1:1032": "\"Kenassu nivuto loko,Kenassu nappakāsati;Kissābhilepanaṁ brūsi,Kiṁsu tassa mahabbhayaṁ\".",
    "snp5.1:1033": "\"Avijjāya nivuto loko,Vevicchā pamādā nappakāsati;Jappābhilepanaṁ brūmi,Dukkhamassa mahabbhayaṁ\".",
    "snp5.1:1034": "\"Savanti sabbadhi sotā,Sotānaṁ kiṁ nivāraṇaṁ;Sotānaṁ saṁvaraṁ brūhi,Kena sotā pidhiyyare\".",
    "snp5.1:1035": "\"Yāni sotāni lokasmiṁ,Sati tesaṁ nivāraṇaṁ;Sotānaṁ saṁvaraṁ brūmi,Paññāyete pidhiyyare\".",
    "snp5.1:1036": "\"Paññā ceva sati yañca,Nāmarūpañca mārisa;Etaṁ me puṭṭho pabrūhi,Katthetaṁ uparujjhati\".",
    "snp5.1:1037": "\"Yametaṁ pañhaṁ apucchi,ajita taṁ vadāmi te;Yattha nāmañca rūpañca,asesaṁ uparujjhati;Viññāṇassa nirodhena,etthetaṁ uparujjhati\".",
    "snp5.1:1038": "\"Ye ca saṅkhātadhammāse,ye ca sekhā puthū idha;Tesaṁ me nipako iriyaṁ,puṭṭho pabrūhi mārisa\".",
    "snp5.1:1039": "\"Kāmesu nābhigijjheyya,Manasānāvilo siyā;Kusalo sabbadhammānaṁ,Sato bhikkhu paribbaje\"ti."
}