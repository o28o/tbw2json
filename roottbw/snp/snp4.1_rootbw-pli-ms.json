{
    "snp4.1:766": "Kāmaṁ kāmayamānassa,tassa ce taṁ samijjhati;Addhā pītimano hoti,laddhā macco yadicchati.",
    "snp4.1:767": "Tassa ce kāmayānassa,chandajātassa jantuno;Te kāmā parihāyanti,sallaviddhova ruppati.",
    "snp4.1:768": "Yo kāme parivajjeti,sappasseva padā siro;Somaṁ visattikaṁ loke,sato samativattati.",
    "snp4.1:769": "Khettaṁ vatthuṁ hiraññaṁ vā,gavāssaṁ dāsaporisaṁ;Thiyo bandhū puthu kāme,yo naro anugijjhati.",
    "snp4.1:770": "Abalā naṁ balīyanti,maddantenaṁ parissayā;Tato naṁ dukkhamanveti,nāvaṁ bhinnamivodakaṁ.",
    "snp4.1:771": "Tasmā jantu sadā sato,Kāmāni parivajjaye;Te pahāya tare oghaṁ,Nāvaṁ sitvāva pāragūti."
}