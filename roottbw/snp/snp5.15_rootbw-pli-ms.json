{
    "snp5.15:1116": "\"Dvāhaṁ sakkaṁ apucchissaṁ,Na me byākāsi cakkhumā;Yāvatatiyañca devīsi,Byākarotīti me sutaṁ.",
    "snp5.15:1117": "Ayaṁ loko paro loko,brahmaloko sadevako;Diṭṭhiṁ te nābhijānāti,gotamassa yasassino.",
    "snp5.15:1118": "Evaṁ abhikkantadassāviṁ,atthi pañhena āgamaṁ;Kathaṁ lokaṁ avekkhantaṁ,maccurājā na passati\".",
    "snp5.15:1119": "\"Suññato lokaṁ avekkhassu,Mogharāja sadā sato;Attānudiṭṭhiṁ ūhacca,Evaṁ maccutaro siyā;Evaṁ lokaṁ avekkhantaṁ,Maccurājā na passatī\"ti."
}