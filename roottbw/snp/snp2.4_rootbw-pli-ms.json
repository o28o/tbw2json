{
    "snp2.4:258": "258\"Bahū devā manussā ca, maṅgalāni acintayuṁ;\nĀkaṅkhamānā sotthānaṁ,\nbrūhi maṅgalamuttamaṁ\".",
    "snp2.4:259": "259\n\"Asevanā ca bālānaṁ, paṇḍitānañca sevanā;\nPūjā ca pūjaneyyānaṁ,\netaṁ maṅgalamuttamaṁ.",
    "snp2.4:260": "260\nPatirūpadesavāso ca, pubbe ca katapuññatā;\nAttasammāpaṇidhi ca,\netaṁ maṅgalamuttamaṁ.",
    "snp2.4:261": "261\nBāhusaccañca sippañca, vinayo ca susikkhito;\nSubhāsitā ca yā vācā,\netaṁ maṅgalamuttamaṁ.",
    "snp2.4:262": "262\nMātāpitu upaṭṭhānaṁ, puttadārassa saṅgaho;\nAnākulā ca kammantā,\netaṁ maṅgalamuttamaṁ.",
    "snp2.4:263": "263\nDānañca dhammacariyā ca, ñātakānañca saṅgaho;\nAnavajjāni kammāni,\netaṁ maṅgalamuttamaṁ.",
    "snp2.4:264": "264\nĀratī viratī pāpā, majjapānā ca saṁyamo;\nAppamādo ca dhammesu,\netaṁ maṅgalamuttamaṁ.",
    "snp2.4:265": "265\nGāravo ca nivāto ca, santuṭṭhi ca kataññutā;\nKālena dhammassavanaṁ,\netaṁ maṅgalamuttamaṁ.",
    "snp2.4:266": "266\nKhantī ca sovacassatā, samaṇānañca dassanaṁ;\nKālena dhammasākacchā,\netaṁ maṅgalamuttamaṁ.",
    "snp2.4:267": "267\nTapo ca brahmacariyañca, Ariyasaccāna dassanaṁ;\nNibbānasacchikiriyā ca,\nEtaṁ maṅgalamuttamaṁ.",
    "snp2.4:268": "268\nPhuṭṭhassa lokadhammehi, Cittaṁ yassa na kampati;\nAsokaṁ virajaṁ khemaṁ,\nEtaṁ maṅgalamuttamaṁ.",
    "snp2.4:269": "269\nEtādisāni katvāna, Sabbattha maparājitā;\nSabbattha sotthiṁ gacchanti,\nTaṁ tesaṁ maṅgalamuttaman\"ti."
}