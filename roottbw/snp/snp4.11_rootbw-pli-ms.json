{
    "snp4.11:862": "\"Kutopahūtā kalahā vivādā,Paridevasokā sahamaccharā ca;Mānātimānā sahapesuṇā ca,Kutopahūtā te tadiṅgha brūhi\".",
    "snp4.11:863": "\"Piyappahūtā kalahā vivādā,Paridevasokā sahamaccharā ca;Mānātimānā sahapesuṇā ca,Maccherayuttā kalahā vivādā;Vivādajātesu ca pesuṇāni\".",
    "snp4.11:864": "\"Piyā su lokasmiṁ kutonidānā,Ye cāpi lobhā vicaranti loke;Āsā ca niṭṭhā ca kutonidānā,Ye samparāyāya narassa honti\".",
    "snp4.11:865": "\"Chandānidānāni piyāni loke,Ye cāpi lobhā vicaranti loke;Āsā ca niṭṭhā ca itonidānā,Ye samparāyāya narassa honti\".",
    "snp4.11:866": "\"Chando nu lokasmiṁ kutonidāno,Vinicchayā cāpi kutopahūtā;Kodho mosavajjañca kathaṅkathā ca,Ye vāpi dhammā samaṇena vuttā\".",
    "snp4.11:867": "\"Sātaṁ asātanti yamāhu loke,Tamūpanissāya pahoti chando;Rūpesu disvā vibhavaṁ bhavañca,Vinicchayaṁ kubbati jantu loke.",
    "snp4.11:868": "Kodho mosavajjañca kathaṅkathā ca,Etepi dhammā dvayameva sante;Kathaṅkathī ñāṇapathāya sikkhe,Ñatvā pavuttā samaṇena dhammā\".",
    "snp4.11:869": "\"Sātaṁ asātañca kutonidānā,Kismiṁ asante na bhavanti hete;Vibhavaṁ bhavañcāpi yametamatthaṁ,Etaṁ me pabrūhi yatonidānaṁ\".",
    "snp4.11:870": "\"Phassanidānaṁ sātaṁ asātaṁ,Phasse asante na bhavanti hete;Vibhavaṁ bhavañcāpi yametamatthaṁ,Etaṁ te pabrūmi itonidānaṁ\".",
    "snp4.11:871": "\"Phasso nu lokasmi kutonidāno,Pariggahā cāpi kutopahūtā;Kismiṁ asante na mamattamatthi,872\"Nāmañca rūpañca paṭicca phasso,Icchānidānāni pariggahāni;Icchāyasantyā na mamattamatthi,Rūpe vibhūte na phusanti phassā\".873\"Kathaṁ sametassa vibhoti rūpaṁ,Sukhaṁ dukhañcāpi kathaṁ vibhoti;Etaṁ me pabrūhi yathā vibhoti,Taṁ jāniyāmāti me mano ahu\".874\"Na saññasaññī na visaññasaññī,Nopi asaññī na vibhūtasaññī;Evaṁ sametassa vibhoti rūpaṁ,Saññānidānā hi papañcasaṅkhā\".875\"Yaṁ taṁ apucchimha akittayī no,Aññaṁ taṁ pucchāma tadiṅgha brūhi;Ettāvataggaṁ nu vadanti heke,Yakkhassa suddhiṁ idha paṇḍitāse;Udāhu aññampi vadanti etto\".876\"Ettāvataggampi vadanti heke,Yakkhassa suddhiṁ idha paṇḍitāse;Tesaṁ paneke samayaṁ vadanti,Anupādisese kusalā vadānā.877Ete ca ñatvā upanissitāti,Ñatvā munī nissaye so vimaṁsī;Ñatvā vimutto na vivādameti,Bhavābhavāya na sameti dhīro\"ti.Kalahavivādasuttaṁ ekādasamaṁ.",
    "snp4.11:872": "\"Nāmañca rūpañca paṭicca phasso,Icchānidānāni pariggahāni;Icchāyasantyā na mamattamatthi,Rūpe vibhūte na phusanti phassā\".",
    "snp4.11:873": "\"Kathaṁ sametassa vibhoti rūpaṁ,Sukhaṁ dukhañcāpi kathaṁ vibhoti;Etaṁ me pabrūhi yathā vibhoti,Taṁ jāniyāmāti me mano ahu\".",
    "snp4.11:874": "\"Na saññasaññī na visaññasaññī,Nopi asaññī na vibhūtasaññī;Evaṁ sametassa vibhoti rūpaṁ,Saññānidānā hi papañcasaṅkhā\".",
    "snp4.11:875": "\"Yaṁ taṁ apucchimha akittayī no,Aññaṁ taṁ pucchāma tadiṅgha brūhi;Ettāvataggaṁ nu vadanti heke,Yakkhassa suddhiṁ idha paṇḍitāse;Udāhu aññampi vadanti etto\".",
    "snp4.11:876": "\"Ettāvataggampi vadanti heke,Yakkhassa suddhiṁ idha paṇḍitāse;Tesaṁ paneke samayaṁ vadanti,Anupādisese kusalā vadānā.",
    "snp4.11:877": "Ete ca ñatvā upanissitāti,Ñatvā munī nissaye so vimaṁsī;Ñatvā vimutto na vivādameti,Bhavābhavāya na sameti dhīro\"ti."
}