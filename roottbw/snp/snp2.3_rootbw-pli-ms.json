{
    "snp2.3:253": "253Hiriṁ tarantaṁ vijigucchamānaṁ, Tavāhamasmi iti bhāsamānaṁ;\nSayhāni kammāni anādiyantaṁ,\nNeso mamanti iti naṁ vijaññā.",
    "snp2.3:254": "254\nAnanvayaṁ piyaṁ vācaṁ, yo mittesu pakubbati;\nAkarontaṁ bhāsamānaṁ,\nparijānanti paṇḍitā.",
    "snp2.3:255": "255\nNa so mitto yo sadā appamatto, Bhedāsaṅkī randhamevānupassī;\nYasmiñca seti urasīva putto,\nSa ve mitto yo parehi abhejjo.",
    "snp2.3:256": "256\nPāmujjakaraṇaṁ ṭhānaṁ, pasaṁsāvahanaṁ sukhaṁ;\nPhalānisaṁso bhāveti,\nvahanto porisaṁ dhuraṁ.",
    "snp2.3:257": "257\nPavivekarasaṁ pitvā, Rasaṁ upasamassa ca;\nNiddaro hoti nippāpo,\nDhammapītirasaṁ pivanti."
}