{
    "snp2.11:335": "335\"Kacci abhiṇhasaṁvāsā, nāvajānāsi paṇḍitaṁ;\nUkkādhāro manussānaṁ,\nkacci apacito tayā\".",
    "snp2.11:336": "336\n\"Nāhaṁ abhiṇhasaṁvāsā, avajānāmi paṇḍitaṁ;\nUkkādhāro manussānaṁ,\nniccaṁ apacito mayā\".",
    "snp2.11:337": "337\n\"Pañca kāmaguṇe hitvā, piyarūpe manorame;\nSaddhāya gharā nikkhamma,\ndukkhassantakaro bhava.",
    "snp2.11:338": "338\nMitte bhajassu kalyāṇe, pantañca sayanāsanaṁ;\nVivittaṁ appanigghosaṁ,\nmattaññū hohi bhojane.",
    "snp2.11:339": "339\nCīvare piṇḍapāte ca, paccaye sayanāsane;\nEtesu taṇhaṁ mākāsi,\nmā lokaṁ punarāgami.",
    "snp2.11:340": "340\nSaṁvuto pātimokkhasmiṁ, indriyesu ca pañcasu;\nSati kāyagatā tyatthu,\nnibbidābahulo bhava.",
    "snp2.11:341": "341\nNimittaṁ parivajjehi, subhaṁ rāgūpasañhitaṁ;\nAsubhāya cittaṁ bhāvehi,\nekaggaṁ susamāhitaṁ.",
    "snp2.11:342": "342\nAnimittañca bhāvehi, Mānānusayamujjaha;\nTato mānābhisamayā,\nUpasanto carissatī\"ti."
}