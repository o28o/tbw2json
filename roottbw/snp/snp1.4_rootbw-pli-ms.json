{
    "snp1.4:76": "76\"Kassako paṭijānāsi, na ca passāma te kasiṁ;\nKasiṁ no pucchito brūhi,\nyathā jānemu te kasiṁ\".",
    "snp1.4:77": "77\n\"Saddhā bījaṁ tapo vuṭṭhi, paññā me yuganaṅgalaṁ;\nHirī īsā mano yottaṁ,\nsati me phālapācanaṁ.",
    "snp1.4:78": "78\nKāyagutto vacīgutto, āhāre udare yato;\nSaccaṁ karomi niddānaṁ,\nsoraccaṁ me pamocanaṁ.",
    "snp1.4:79": "79\nVīriyaṁ me dhuradhorayhaṁ, yogakkhemādhivāhanaṁ;\nGacchati anivattantaṁ,\nyattha gantvā na socati.",
    "snp1.4:80": "80\nEvamesā kasī kaṭṭhā, Sā hoti amatapphalā;\nEtaṁ kasiṁ kasitvāna,\nSabbadukkhā pamuccatī\"ti.",
    "snp1.4:82": "82\n\"Gāthābhigītaṁ me abhojaneyyaṁ, Sampassataṁ brāhmaṇa nesa dhammo;\nGāthābhigītaṁ panudanti buddhā,\nDhamme satī brāhmaṇa vuttiresā.",
    "snp1.4:83": "83\nAññena ca kevalinaṁ mahesiṁ, Khīṇāsavaṁ kukkuccavūpasantaṁ;\nAnnena pānena upaṭṭhahassu,\nKhettaṁ hi taṁ puññapekkhassa hotī\"ti."
}