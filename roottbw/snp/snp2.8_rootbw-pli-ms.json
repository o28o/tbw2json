{
    "snp2.8:316": "Yasmā hi dhammaṁ puriso vijaññā,Indaṁva naṁ devatā pūjayeyya;So pūjito tasmi pasannacitto,Bahussuto pātukaroti dhammaṁ.",
    "snp2.8:317": "Tadaṭṭhikatvāna nisamma dhīro,Dhammānudhammaṁ paṭipajjamāno;Viññū vibhāvī nipuṇo ca hoti,Yo tādisaṁ bhajati appamatto.",
    "snp2.8:318": "Khuddañca bālaṁ upasevamāno,Anāgatatthañca usūyakañca;Idheva dhammaṁ avibhāvayitvā,Avitiṇṇakaṅkho maraṇaṁ upeti.",
    "snp2.8:319": "Yathā naro āpagamotaritvā,Mahodakaṁ salilaṁ sīghasotaṁ;So vuyhamāno anusotagāmī,Kiṁ so pare sakkhati tārayetuṁ.",
    "snp2.8:320": "Tatheva dhammaṁ avibhāvayitvā,Bahussutānaṁ anisāmayatthaṁ;Sayaṁ ajānaṁ avitiṇṇakaṅkho,Kiṁ so pare sakkhati nijjhapetuṁ.",
    "snp2.8:321": "Yathāpi nāvaṁ daḷhamāruhitvā,Phiyena rittena samaṅgibhūto;So tāraye tattha bahūpi aññe,Tatrūpayaññū kusalo mutīmā.",
    "snp2.8:322": "Evampi yo vedagu bhāvitatto,Bahussuto hoti avedhadhammo;So kho pare nijjhapaye pajānaṁ,Sotāvadhānūpanisūpapanne.",
    "snp2.8:323": "Tasmā have sappurisaṁ bhajetha,Medhāvinañceva bahussutañca;Aññāya atthaṁ paṭipajjamāno,Viññātadhammo sa sukhaṁ labhethāti."
}