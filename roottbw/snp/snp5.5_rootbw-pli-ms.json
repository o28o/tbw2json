{
    "snp5.5:1061": "\"Pucchāmi taṁ bhagavā brūhi metaṁ,Vācābhikaṅkhāmi mahesi tuyhaṁ;Tava sutvāna nigghosaṁ,Sikkhe nibbānamattano\".",
    "snp5.5:1062": "\"Tenahātappaṁ karohi,Idheva nipako sato;Ito sutvāna nigghosaṁ,Sikkhe nibbānamattano\".",
    "snp5.5:1063": "\"Passāmahaṁ devamanussaloke,Akiñcanaṁ brāhmaṇamiriyamānaṁ;Taṁ taṁ namassāmi samantacakkhu,Pamuñca maṁ sakka kathaṅkathāhi\".",
    "snp5.5:1064": "\"Nāhaṁ sahissāmi pamocanāya,Kathaṅkathiṁ dhotaka kañci loke;Dhammañca seṭṭhaṁ abhijānamāno,Evaṁ tuvaṁ oghamimaṁ taresi\".",
    "snp5.5:1065": "\"Anusāsa brahme karuṇāyamāno,Vivekadhammaṁ yamahaṁ vijaññaṁ;Yathāhaṁ ākāsova abyāpajjamāno,Idheva santo asito careyyaṁ\".",
    "snp5.5:1066": "\"Kittayissāmi te santiṁ,Diṭṭhe dhamme anītihaṁ;Yaṁ viditvā sato caraṁ,Tare loke visattikaṁ\".",
    "snp5.5:1067": "\"Tañcāhaṁ abhinandāmi,mahesi santimuttamaṁ;Yaṁ viditvā sato caraṁ,tare loke visattikaṁ\".",
    "snp5.5:1068": "\"Yaṁ kiñci sampajānāsi,Uddhaṁ adho tiriyañcāpi majjhe;Etaṁ viditvā saṅgoti loke,Bhavābhavāya mākāsi taṇhan\"ti."
}