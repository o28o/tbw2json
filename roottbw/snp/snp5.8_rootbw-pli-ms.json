{
    "snp5.8:1084": "\"Ye me pubbe viyākaṁsu,Huraṁ gotamasāsanā;Iccāsi iti bhavissati,Sabbaṁ taṁ itihītihaṁ;Sabbaṁ taṁ takkavaḍḍhanaṁ,Nāhaṁ tattha abhiramiṁ.",
    "snp5.8:1085": "Tvañca me dhammamakkhāhi,taṇhānigghātanaṁ muni;Yaṁ viditvā sato caraṁ,tare loke visattikaṁ\".",
    "snp5.8:1086": "\"Idha diṭṭhasutamutaviññātesu,Piyarūpesu hemaka;Chandarāgavinodanaṁ,Nibbānapadamaccutaṁ.",
    "snp5.8:1087": "Etadaññāya ye satā,Diṭṭhadhammābhinibbutā;Upasantā ca te sadā,Tiṇṇā loke visattikan\"ti."
}