{
    "snp5.11:1096": "\"Sutvānahaṁ vīramakāmakāmiṁ,Oghātigaṁ puṭṭhumakāmamāgamaṁ;Santipadaṁ brūhi sahajanetta,Yathātacchaṁ bhagavā brūhi metaṁ.",
    "snp5.11:1097": "Bhagavā hi kāme abhibhuyya iriyati,Ādiccova pathaviṁ tejī tejasā;Parittapaññassa me bhūripañña,Ācikkha dhammaṁ yamahaṁ vijaññaṁ;Jātijarāya idha vippahānaṁ\".",
    "snp5.11:1098": "\"Kāmesu vinaya gedhaṁ,Nekkhammaṁ daṭṭhu khemato;Uggahītaṁ nirattaṁ vā,Mā te vijjittha kiñcanaṁ.",
    "snp5.11:1099": "Yaṁ pubbe taṁ visosehi,pacchā te māhu kiñcanaṁ;Majjhe ce no gahessasi,upasanto carissasi.",
    "snp5.11:1100": "Sabbaso nāmarūpasmiṁ,Vītagedhassa brāhmaṇa;Āsavāssa na vijjanti,Yehi maccuvasaṁ vaje\"ti."
}