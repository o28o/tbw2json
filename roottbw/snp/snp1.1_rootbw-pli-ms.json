{
    "snp1.1:1": "1Yo uppatitaṁ vineti kodhaṁ, Visaṭaṁ sappavisaṁva osadhehi;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇaṁ.",
    "snp1.1:2": "2Yo rāgamudacchidā asesaṁ, Bhisapupphaṁva saroruhaṁ vigayha;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇaṁ.",
    "snp1.1:3": "3Yo taṇhamudacchidā asesaṁ, Saritaṁ sīghasaraṁ visosayitvā;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇaṁ.",
    "snp1.1:4": "4Yo mānamudabbadhī asesaṁ, Naḷasetuṁva sudubbalaṁ mahogho;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇaṁ.",
    "snp1.1:5": "5Yo nājjhagamā bhavesu sāraṁ, Vicinaṁ pupphamivā udumbaresu;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇaṁ.",
    "snp1.1:6": "6Yassantarato na santi kopā, Itibhavābhavatañca vītivatto;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇaṁ.",
    "snp1.1:7": "7Yassa vitakkā vidhūpitā, Ajjhattaṁ suvikappitā asesā;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇaṁ.",
    "snp1.1:8": "8Yo nāccasārī na paccasārī, Sabbaṁ accagamā imaṁ papañcaṁ;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇaṁ.",
    "snp1.1:9": "9Yo nāccasārī na paccasārī, Sabbaṁ vitathamidanti ñatva loke;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇaṁ.",
    "snp1.1:10": "10Yo nāccasārī na paccasārī, Sabbaṁ vitathamidanti vītalobho;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇaṁ.",
    "snp1.1:11": "11Yo nāccasārī na paccasārī, Sabbaṁ vitathamidanti vītarāgo;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇaṁ.",
    "snp1.1:12": "12Yo nāccasārī na paccasārī, Sabbaṁ vitathamidanti vītadoso;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇaṁ.",
    "snp1.1:13": "13Yo nāccasārī na paccasārī, Sabbaṁ vitathamidanti vītamoho;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇaṁ.",
    "snp1.1:14": "14Yassānusayā na santi keci, Mūlā ca akusalā samūhatāse;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇaṁ.",
    "snp1.1:15": "15Yassa darathajā na santi keci, Oraṁ āgamanāya paccayāse;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇaṁ.",
    "snp1.1:16": "16Yassa vanathajā na santi keci, Vinibandhāya bhavāya hetukappā;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇaṁ.",
    "snp1.1:17": "17Yo nīvaraṇe pahāya pañca, Anigho tiṇṇakathaṅkatho visallo;\n\t\t\t\t\t\t\tSo bhikkhu jahāti orapāraṁ,\n\t\t\t\t\t\t\tUrago jiṇṇamivattacaṁ purāṇanti."
}