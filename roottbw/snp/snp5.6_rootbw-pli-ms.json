{
    "snp5.6:1069": "\"Eko ahaṁ sakka mahantamoghaṁ,Anissito no visahāmi tārituṁ;Ārammaṇaṁ brūhi samantacakkhu,Yaṁ nissito oghamimaṁ tareyyaṁ\".",
    "snp5.6:1070": "\"Ākiñcaññaṁ pekkhamāno satimā,Natthīti nissāya tarassu oghaṁ;Kāme pahāya virato kathāhi,Taṇhakkhayaṁ nattamahābhipassa\".",
    "snp5.6:1071": "\"Sabbesu kāmesu yo vītarāgo,Ākiñcaññaṁ nissito hitvā maññaṁ;Saññāvimokkhe parame vimutto,Tiṭṭhe nu so tattha anānuyāyī\".",
    "snp5.6:1072": "\"Sabbesu kāmesu yo vītarāgo,Ākiñcaññaṁ nissito hitvā maññaṁ;Saññāvimokkhe parame vimutto,Tiṭṭheyya so tattha anānuyāyī\".",
    "snp5.6:1073": "\"Tiṭṭhe ce so tattha anānuyāyī,Pūgampi vassānaṁ samantacakkhu;Tattheva so sītisiyā vimutto,Cavetha viññāṇaṁ tathāvidhassa\".",
    "snp5.6:1074": "\"Accī yathā vātavegena khittā,Atthaṁ paleti na upeti saṅkhaṁ;Evaṁ munī nāmakāyā vimutto,Atthaṁ paleti na upeti saṅkhaṁ\".",
    "snp5.6:1075": "\"Atthaṅgato so uda vā so natthi,Udāhu ve sassatiyā arogo;Taṁ me munī sādhu viyākarohi,Tathā hi te vidito esa dhammo\".",
    "snp5.6:1076": "\"Atthaṅgatassa na pamāṇamatthi,Yena naṁ vajjuṁ taṁ tassa natthi;Sabbesu dhammesu samohatesu,Samūhatā vādapathāpi sabbe\"ti."
}