{
    "snp5.13:1105": "\"Jhāyiṁ virajamāsīnaṁ,Katakiccaṁ anāsavaṁ;Pāraguṁ sabbadhammānaṁ,Atthi pañhena āgamaṁ;Aññāvimokkhaṁ pabrūhi,Avijjāya pabhedanaṁ\".",
    "snp5.13:1106": "\"Pahānaṁ kāmacchandānaṁ,Domanassāna cūbhayaṁ;Thinassa ca panūdanaṁ,Kukkuccānaṁ nivāraṇaṁ.",
    "snp5.13:1107": "Upekkhāsatisaṁsuddhaṁ,dhammatakkapurejavaṁ;Aññāvimokkhaṁ pabrūmi,avijjāya pabhedanaṁ\".",
    "snp5.13:1108": "\"Kiṁsu saṁyojano loko,kiṁsu tassa vicāraṇaṁ;Kissassa vippahānena,nibbānaṁ iti vuccati\".",
    "snp5.13:1109": "\"Nandisaṁyojano loko,vitakkassa vicāraṇaṁ;Taṇhāya vippahānena,nibbānaṁ iti vuccati\".",
    "snp5.13:1110": "\"Kathaṁ satassa carato,viññāṇaṁ uparujjhati;Bhagavantaṁ puṭṭhumāgamma,taṁ suṇoma vaco tava\".",
    "snp5.13:1111": "\"Ajjhattañca bahiddhā ca,Vedanaṁ nābhinandato;Evaṁ satassa carato,Viññāṇaṁ uparujjhatī\"ti."
}